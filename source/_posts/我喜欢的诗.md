---
title: 我喜欢的诗
tags: 文艺
abbrlink: fa36
date: 2024-11-15 00:00:00
---

<style>
.dynasty { 
    font-family: 隶书; 
    font-size: 2.2em; 
    text-align: center; margin-bottom: 0.6em; 
  }
.poet-name {
    font-family: 隶书;
    font-size: 2em;
    text-align: center;
    margin-bottom: 0.6em;
  }
  .poem-title {
    text-align: center;
    font-family: 楷体;
    font-size: 1.2em;
    font-weight: bold;
  }
  .poem-content {
    text-align: center;
    font-family: 楷体;
    margin-bottom: 1em;
  }
</style>

<h1 id="先秦" class="dynasty"> 
  <a href="#先秦" class="headerlink" title="先秦"></a> 
  先秦 
</h1>

<h2 id="《诗经》" class="poet-name">
  <a href="#《诗经》" class="headerlink" title="《诗经》"></a>
  《诗经》
</h2>

<h3 id="采薇" class="poem-title">
  <a href="#采薇" class="headerlink" title="采薇"></a>
  采薇
</h3>

<div class="poem-content">
  采薇采薇，薇亦作止。曰归曰归，岁亦莫止。<br>
  靡室靡家，猃狁之故。不遑启居，猃狁之故。<br>
  采薇采薇，薇亦柔止。曰归曰归，心亦忧止。<br>
  忧心烈烈，载饥载渴。我戍未定，靡使归聘。<br>
  采薇采薇，薇亦刚止。曰归曰归，岁亦阳止。<br>
  王事靡盬，不遑启处。忧心孔疚，我行不来。<br>
  彼尔维何，维常之华。彼路斯何，君子之车。<br>
  戎车既驾，四牡业业。岂敢定居，一月三捷。<br>
  驾彼四牡，四牡骙骙。君子所依，小人所腓。<br>
  四牡翼翼，象弭鱼服。岂不日戒，猃狁孔棘。<br>
  昔我往矣，杨柳依依。今我来思，雨雪霏霏。<br>
  行道迟迟，载渴载饥。我心伤悲，莫知我哀。<br>
</div>

<h3 id="子衿" class="poem-title">
  <a href="#子衿" class="headerlink" title="子衿"></a>
  子衿
</h3>

<div class="poem-content">
  青青子衿，悠悠我心。纵我不往，子宁不嗣音？<br>
  青青子佩，悠悠我思。纵我不往，子宁不来？<br>
  挑兮达兮，在城阙兮。一日不见，如三月兮！<br>
</div>

<h3 id="桃夭" class="poem-title">
  <a href="#桃夭" class="headerlink" title="桃夭"></a>
  桃夭
</h3>

<div class="poem-content">
  桃之夭夭，灼灼其华。之子于归，宜其室家。<br>
  桃之夭夭，有蕡其实。之子于归，宜其家室。<br>
  桃之夭夭，其叶蓁蓁。之子于归，宜其家人。<br>
</div>

<h3 id="无衣" class="poem-title">
  <a href="#无衣" class="headerlink" title="无衣"></a>
  无衣
</h3>

<div class="poem-content">
  岂曰无衣？与子同袍。王于兴师，修我戈矛。与子同仇！<br>
  岂曰无衣？与子同泽。王于兴师，修我矛戟。与子偕作！<br>
  岂曰无衣？与子同裳。王于兴师，修我甲兵。与子偕行！<br>
</div>

<h2 id="《古诗十九首》" class="poet-name">
  <a href="#《古诗十九首》" class="headerlink" title="《古诗十九首》"></a>
  《古诗十九首》
</h2>

<h3 id="庭中有奇树" class="poem-title">
  <a href="#庭中有奇树" class="headerlink" title="庭中有奇树"></a>
  庭中有奇树
</h3>
<div class="poem-content">
  庭中有奇树，绿叶发华滋。<br>
  攀条折其荣，将以遗所思。<br>
  馨香盈怀袖，路远莫致之。<br>
  此物何足贵？但感别经时。<br>
</div>

<h3 id="饮马长城窟行" class="poem-title">
  <a href="#饮马长城窟行" class="headerlink" title="饮马长城窟行"></a>
  饮马长城窟行
</h3>
<div class="poem-content">
  青青河边草，绵绵思远道。远道不可思，宿昔梦见之。<br>
  梦见在我傍，忽觉在他乡。他乡各异县，展转不可见。<br>
  枯桑知天风，海水知天寒。入门各自媚，谁肯相为言。<br>
  客从远方来，遗我双鲤鱼。呼儿烹鲤鱼，中有尺素书。<br>
  长跪读素书，书中竟何如。上有加餐食，下有长相忆。<br>
</div>

<h2 id="屈原" class="poet-name">
  <a href="#屈原" class="headerlink" title="屈原"></a>
  屈原
</h2>

<h3 id="湘夫人" class="poem-title">
  <a href="#湘夫人" class="headerlink" title="湘夫人"></a>
  湘夫人
</h3>
<div class="poem-content">

帝子降兮北渚，目眇眇兮愁予。袅袅兮秋风，洞庭波兮木叶下。登白薠兮骋望，与佳期兮夕张。鸟何萃兮蘋中，罾何为兮木上？沅有芷兮澧有兰，思公子兮未敢言。荒忽兮远望，观流水兮潺湲。麋何食兮庭中？蛟何为兮水裔？朝驰余马兮江皋，夕济兮西澨。闻佳人兮召予，将腾驾兮偕逝。筑室兮水中，葺之兮荷盖。荪壁兮紫坛，播芳椒兮成堂。桂栋兮兰橑，辛夷楣兮药房。罔薜荔兮为帷，擗蕙櫋兮既张。白玉兮为镇，疏石兰兮为芳。芷葺兮荷屋，缭之兮杜衡。合百草兮实庭，建芳馨兮庑门。九嶷缤兮并迎，灵之来兮如云。捐余袂兮江中，遗余褋兮澧浦。搴汀洲兮杜若，将以遗兮远者。时不可兮骤得，聊逍遥兮容与。
</div>

<h3 id="国殇" class="poem-title">
  <a href="#国殇" class="headerlink" title="国殇"></a>
  国殇
</h3>
<div class="poem-content">
  操吴戈兮被犀甲，车错毂兮短兵接。<br>
  旌蔽日兮敌若云，矢交坠兮士争先。<br>
  凌余阵兮躐余行，左骖殪兮右刃伤。<br>
  霾两轮兮絷四马，援玉枹兮击鸣鼓。<br>
  天时坠兮威灵怒，严杀尽兮弃原野。<br>
  出不入兮往不反，平原忽兮路超远。<br>
  带长剑兮挟秦弓，首身离兮心不惩。<br>
  诚既勇兮又以武，终刚强兮不可凌。<br>
  身既死兮神以灵，魂魄毅兮为鬼雄。<br>
</div>

<h1 id="魏晋南北朝" class="dynasty"> 
  <a href="#魏晋南北朝" class="headerlink" title="魏晋南北朝"></a> 
  魏晋南北朝
</h1>
<h2 id="曹操" class="poet-name">
  <a href="#曹操" class="headerlink" title="曹操"></a>
  曹操
</h2>

<h3 id="观沧海" class="poem-title">
  <a href="#观沧海" class="headerlink" title="观沧海"></a>
  观沧海
</h3>
<div class="poem-content">
  东临碣石，以观沧海。<br>
  水何澹澹，山岛竦峙。<br>
  树木丛生，百草丰茂。<br>
  秋风萧瑟，洪波涌起。<br>
  日月之行，若出其中；<br>
  星汉灿烂，若出其里。<br>
  幸甚至哉，歌以咏志。<br>
</div>

<h2 id="陶渊明" class="poet-name">
  <a href="#陶渊明" class="headerlink" title="陶渊明"></a>
  陶渊明
</h2>

<h3 id="移居" class="poem-title">
  <a href="#移居" class="headerlink" title="移居"></a>
  移居
</h3>
<div class="poem-content">
  昔欲居南村，非为卜其宅。<br>
  闻多素心人，乐与数晨夕。<br>
  怀此颇有年，今日从兹役。<br>
  敝庐何必广，取足蔽床席。<br>
  邻曲时时来，抗言谈在昔。<br>
  奇文共欣赏，疑义相与析。<br>
</div>

<div class="poem-content">
  春秋多佳日，登高赋新诗。<br>
  过门更相呼，有酒斟酌之。<br>
  农务各自归，闲暇辄相思。<br>
  相思则披衣，言笑无厌时。<br>
  此理将不胜？无为忽去兹。<br>
  衣食当须纪，力耕不吾欺。<br>
</div>

<h2 id="陆凯（南北朝）" class="poet-name">
  <a href="#陆凯（南北朝）" class="headerlink" title="陆凯（南北朝）"></a>
  陆凯
</h2>

<h3 id="赠范晔诗" class="poem-title">
  <a href="#赠范晔诗" class="headerlink" title="赠范晔诗"></a>
  赠范晔诗
</h3>
<div class="poem-content">
  折花逢驿使，寄与陇头人。<br>
  江南无所有，聊赠一枝春。<br>
</div>

<h1 id="唐朝" class="dynasty"> 
  <a href="#唐朝" class="headerlink" title="唐朝"></a> 
  唐朝
</h1>
<h2 id="张若虚" class="poet-name">
  <a href="#张若虚" class="headerlink" title="张若虚"></a>
  张若虚
</h2>

<h3 id="春江花月夜" class="poem-title">
  <a href="#春江花月夜" class="headerlink" title="春江花月夜"></a>
  春江花月夜
</h3>
<div class="poem-content">
  春江潮水连海平，海上明月共潮生。<br>
  滟滟随波千万里，何处春江无月明！<br>
  江流宛转绕芳甸，月照花林皆似霰。<br>
  空里流霜不觉飞，汀上白沙看不见。<br>
  江天一色无纤尘，皎皎空中孤月轮。<br>
  江畔何人初见月？江月何年初照人？<br>
  人生代代无穷已，江月年年望相似。<br>
  不知江月待何人，但见长江送流水。<br>
  白云一片去悠悠，青枫浦上不胜愁。<br>
  谁家今夜扁舟子？何处相思明月楼？<br>
  可怜楼上月徘徊，应照离人妆镜台。<br>
  玉户帘中卷不去，捣衣砧上拂还来。<br>
  此时相望不相闻，愿逐月华流照君。<br>
  鸿雁长飞光不度，鱼龙潜跃水成文。<br>
  昨夜闲潭梦落花，可怜春半不还家。<br>
  江水流春去欲尽，江潭落月复西斜。<br>
  斜月沉沉藏海雾，碣石潇湘无限路。<br>
  不知乘月几人归，落月摇情满江树。<br>
</div>

<h2 id="刘希夷" class="poet-name">
  <a href="#刘希夷" class="headerlink" title="刘希夷"></a>
  刘希夷
</h2>

<h3 id="代悲白头翁" class="poem-title">
  <a href="#代悲白头翁" class="headerlink" title="代悲白头翁"></a>
  代悲白头翁
</h3>
<div class="poem-content">
  洛阳城东桃李花，飞来飞去落谁家？<br>
  洛阳女儿惜颜色，坐见落花长叹息。<br>
  今年花落颜色改，明年花开复谁在？<br>
  已见松柏摧为薪，更闻桑田变成海。<br>
  古人无复洛城东，今人还对落花风。<br>
  年年岁岁花相似，岁岁年年人不同。<br>
  寄言全盛红颜子，应怜半死白头翁。<br>
  此翁白头真可怜，伊昔红颜美少年。<br>
  公子王孙芳树下，清歌妙舞落花前。<br>
  光禄池台文锦绣，将军楼阁画神仙。<br>
  一朝卧病无相识，三春行乐在谁边？<br>
  宛转蛾眉能几时？须臾鹤发乱如丝。<br>
  但看古来歌舞地，唯有黄昏鸟雀悲。<br>
</div>

<h2 id="陈子昂" class="poet-name">
  <a href="#陈子昂" class="headerlink" title="陈子昂"></a>
  陈子昂
</h2>

<h3 id="登幽州台歌" class="poem-title">
  <a href="#登幽州台歌" class="headerlink" title="登幽州台歌"></a>
  登幽州台歌
</h3>
<div class="poem-content">
  前不见古人，后不见来者。<br>
  念天地之悠悠，独怆然而涕下！<br>
</div>

<h3 id="送东莱王学士无竞" class="poem-title">
  <a href="#送东莱王学士无竞" class="headerlink" title="送东莱王学士无竞"></a>
  送东莱王学士无竞
</h3>
<div class="poem-content">
  宝剑千金买，平生未许人。<br>
  怀君万里别，持赠结交亲。<br>
  孤松宜晚岁，众木爱芳春。<br>
  已矣将何道，无令白发新。<br>
</div>

<h3 id="晚次乐乡县" class="poem-title">
  <a href="#晚次乐乡县" class="headerlink" title="晚次乐乡县"></a>
  晚次乐乡县
</h3>
<div class="poem-content">
  故乡杳无际，日暮且孤征。<br>
  川原迷旧国，道路入边城。<br>
  野戍荒烟断，深山古木平。<br>
  如何此时恨，噭噭夜猿鸣。<br>
</div>

<h3 id="送魏大从军" class="poem-title">
  <a href="#送魏大从军" class="headerlink" title="送魏大从军"></a>
  送魏大从军
</h3>
<div class="poem-content">
  匈奴犹未灭，魏绛复从戎。<br>
  怅别三河道，言追六郡雄。<br>
  雁山横代北，狐塞接云中。<br>
  勿使燕然上，惟留汉将功。<br>
</div>

<h2 id="沈佺期" class="poet-name">
  <a href="#沈佺期" class="headerlink" title="沈佺期"></a>
  沈佺期
</h2>

<h3 id="独不见" class="poem-title">
  <a href="#独不见" class="headerlink" title="独不见"></a>
  独不见
</h3>
<div class="poem-content">
  卢家少妇郁金堂，海燕双栖玳瑁梁。<br>
  九月寒砧催木叶，十年征戍忆辽阳。<br>
  白狼河北音书断，丹凤城南秋夜长。<br>
  谁谓含愁独不见，更教明月照流黄！<br>
</div>

<h2 id="宋之问" class="poet-name">
  <a href="#宋之问" class="headerlink" title="宋之问"></a>
  宋之问
</h2>

<h3 id="渡汉江" class="poem-title">
  <a href="#渡汉江" class="headerlink" title="渡汉江"></a>
  渡汉江
</h3>
<div class="poem-content">
  岭外音书断，经冬复历春。<br>
  近乡情更怯，不敢问来人。<br>
</div>

<h3 id="题大庾岭北驿" class="poem-title">
  <a href="#题大庾岭北驿" class="headerlink" title="题大庾岭北驿"></a>
  题大庾岭北驿
</h3>
<div class="poem-content">
  阳月南飞雁，传闻至此回。<br>
  我行殊未已，何日复归来。<br>
  江静潮初落，林昏瘴不开。<br>
  明朝望乡处，应见陇头梅。<br>
</div>

<h3 id="灵隐寺" class="poem-title">
  <a href="#灵隐寺" class="headerlink" title="灵隐寺"></a>
  灵隐寺
</h3>
<div class="poem-content">
  鹫岭郁岧峣，龙宫锁寂寥。<br>
  楼观沧海日，门对浙江潮。<br>
  桂子月中落，天香云外飘。<br>
  扪萝登塔远，刳木取泉遥。<br>
  霜薄花更发，冰轻叶未凋。<br>
  夙龄尚遐异，搜对涤烦嚣。<br>
  待入天台路，看余度石桥。<br>
</div>

<h3 id="送别杜审言" class="poem-title">
  <a href="#送别杜审言" class="headerlink" title="送别杜审言"></a>
  送别杜审言
</h3>
<div class="poem-content">
  卧病人事绝，嗟君万里行。<br>
  河桥不相送，江树远含情。<br>
  别路追孙楚，维舟吊屈平。<br>
  可惜龙泉剑，流落在丰城。<br>
</div>

<h2 id="杜审言" class="poet-name">
  <a href="#杜审言" class="headerlink" title="杜审言"></a>
  杜审言
</h2>

<h3 id="和晋陵陆丞早春游望" class="poem-title">
  <a href="#和晋陵陆丞早春游望" class="headerlink" title="和晋陵陆丞早春游望"></a>
  和晋陵陆丞早春游望
</h3>
<div class="poem-content">
  独有宦游人，偏惊物候新。<br>
  云霞出海曙，梅柳渡江春。<br>
  淑气催黄鸟，晴光转绿蘋。<br>
  忽闻歌古调，归思欲沾巾。<br>
</div>

<h3 id="渡湘江" class="poem-title">
  <a href="#渡湘江" class="headerlink" title="渡湘江"></a>
  渡湘江
</h3>
<div class="poem-content">
  迟日园林悲昔游，今春花鸟作边愁。<br>
  独怜京国人南窜，不似湘江水北流。<br>
</div>

<h2 id="王绩" class="poet-name">
  <a href="#王绩" class="headerlink" title="王绩"></a>
  王绩
</h2>

<h3 id="野望" class="poem-title">
  <a href="#野望" class="headerlink" title="野望"></a>
  野望
</h3>
<div class="poem-content">
  东皋薄暮望，徙倚欲何依。<br>
  树树皆秋色，山山唯落晖。<br>
  牧人驱犊返，猎马带禽归。<br>
  相顾无相识，长歌怀采薇。<br>
</div>

<h3 id="秋夜喜遇王处士" class="poem-title">
  <a href="#秋夜喜遇王处士" class="headerlink" title="秋夜喜遇王处士"></a>
  秋夜喜遇王处士
</h3>
<div class="poem-content">
  北场芸藿罢，东皋刈黍归。<br>
  相逢秋月满，更值夜萤飞。<br>
</div>

<h2 id="骆宾王" class="poet-name">
  <a href="#骆宾王" class="headerlink" title="骆宾王"></a>
  骆宾王
</h2>

<h3 id="在狱咏蝉" class="poem-title">
  <a href="#在狱咏蝉" class="headerlink" title="在狱咏蝉"></a>
  在狱咏蝉
</h3>
<div class="poem-content">
  西陆蝉声唱，南冠客思深。<br>
  不堪玄鬓影，来对白头吟。<br>
  露重飞难进，风多响易沉。<br>
  无人信高洁，谁为表予心？<br>
</div>

<h3 id="易水送别" class="poem-title">
  <a href="#易水送别" class="headerlink" title="易水送别"></a>
  易水送别
</h3>
<div class="poem-content">
  此地别燕丹，壮士发冲冠。<br>
  昔时人已没，今日水犹寒。<br>
</div>

<h3 id="夕次蒲类津" class="poem-title">
  <a href="#夕次蒲类津" class="headerlink" title="夕次蒲类津"></a>
  夕次蒲类津
</h3>
<div class="poem-content">
  二庭归望断，万里客心愁。<br>
  山路犹南属，河源自北流。<br>
  晚风连朔气，新月照边秋。<br>
  灶火通军壁，烽烟上戍楼。<br>
  龙庭但苦战，燕颔会封侯。<br>
  莫作兰山下，空令汉国羞。<br>
</div>

<h2 id="王勃" class="poet-name">
  <a href="#王勃" class="headerlink" title="王勃"></a>
  王勃
</h2>

<h3 id="别薛华" class="poem-title">
  <a href="#别薛华" class="headerlink" title="别薛华"></a>
  别薛华
</h3>
<div class="poem-content">
  送送多穷路，遑遑独问津。<br>
  悲凉千里道，凄断百年身。<br>
  心事同漂泊，生涯共苦辛。<br>
  无论去与住，俱是梦中人。<br>
</div>

<h3 id="山中" class="poem-title">
  <a href="#山中" class="headerlink" title="山中"></a>
  山中
</h3>
<div class="poem-content">
  长江悲已滞，万里念将归。<br>
  况属高风晚，山山黄叶飞。<br>
</div>

<h3 id="送杜少府之任蜀州" class="poem-title">
  <a href="#送杜少府之任蜀州" class="headerlink" title="送杜少府之任蜀州"></a>
  送杜少府之任蜀州
</h3>
<div class="poem-content">
  城阙辅三秦，风烟望五津。<br>
  与君离别意，同是宦游人。<br>
  海内存知己，天涯若比邻。<br>
  无为在岐路，儿女共沾巾。<br>
</div>

<h3 id="江亭夜月送别" class="poem-title">
  <a href="#江亭夜月送别" class="headerlink" title="江亭夜月送别"></a>
  江亭夜月送别
</h3>
<div class="poem-content">
  乱烟笼碧砌，飞月向南端。<br>
  寂寞离亭掩，江山此夜寒。<br>
</div>

<h2 id="李峤" class="poet-name">
  <a href="#李峤" class="headerlink" title="李峤"></a>
  李峤
</h2>

<h3 id="又送别" class="poem-title">
  <a href="#又送别" class="headerlink" title="又送别"></a>
  又送别
</h3>
<div class="poem-content">
  岐路方为客，芳尊暂解颜。<br>
  人随转蓬去，春伴落梅还。<br>
  白云度汾水，黄河绕晋关。<br>
  离心不可问，宿昔鬓成斑。<br>
</div>

<h2 id="王湾" class="poet-name">
  <a href="#王湾" class="headerlink" title="王湾"></a>
  王湾
</h2>

<h3 id="次北固山下" class="poem-title">
  <a href="#次北固山下" class="headerlink" title="次北固山下"></a>
  次北固山下
</h3>
<div class="poem-content">
  客路青山外，行舟绿水前。<br>
  潮平两岸阔，风正一帆悬。<br>
  海日生残夜，江春入旧年。<br>
  乡书何处达？归雁洛阳边。<br>
</div>

<h2 id="杜甫" class="poet-name">
  <a href="#杜甫" class="headerlink" title="杜甫"></a>
  杜甫
</h2>

<h3 id="月夜忆舍弟" class="poem-title">
  <a href="#月夜忆舍弟" class="headerlink" title="月夜忆舍弟"></a>
  月夜忆舍弟
</h3>
<div class="poem-content">
  戍鼓断人行，边秋一雁声。<br>
  露从今夜白，月是故乡明。<br>
  有弟皆分散，无家问死生。<br>
  寄书长不达，况乃未休兵。<br>
</div>

<h3 id="月夜" class="poem-title">
  <a href="#月夜" class="headerlink" title="月夜"></a>
  月夜
</h3>
<div class="poem-content">
  今夜鄜州月，闺中只独看。<br>
  遥怜小儿女，未解忆长安。<br>
  香雾云鬟湿，清辉玉臂寒。<br>
  何时倚虚幌，双照泪痕干。<br>
</div>

<h3 id="春望" class="poem-title">
  <a href="#春望" class="headerlink" title="春望"></a>
  春望
</h3>
<div class="poem-content">
  国破山河在，城春草木深。<br>
  感时花溅泪，恨别鸟惊心。<br>
  烽火连三月，家书抵万金。<br>
  白头搔更短，浑欲不胜簪。<br>
</div>

<h3 id="望岳" class="poem-title">
  <a href="#望岳" class="headerlink" title="望岳"></a>
  望岳
</h3>
<div class="poem-content">
  岱宗夫如何？齐鲁青未了。<br>
  造化钟神秀，阴阳割昏晓。<br>
  荡胸生曾云，决眦入归鸟。<br>
  会当凌绝顶，一览众山小。<br>
</div>

<h3 id="秋兴八首" class="poem-title">
  <a href="#秋兴八首" class="headerlink" title="秋兴八首"></a>
  秋兴八首
</h3>
<div class="poem-content">
  玉露凋伤枫树林，巫山巫峡气萧森。<br>
  江间波浪兼天涌，塞上风云接地阴。<br>
  丛菊两开他日泪，孤舟一系故园心。<br>
  寒衣处处催刀尺，白帝城高急暮砧。<br>
</div>

<div class="poem-content">
  夔府孤城落日斜，每依北斗望京华。<br>
  听猿实下三声泪，奉使虚随八月槎。<br>
  画省香炉违伏枕，山楼粉堞隐悲笳。<br>
  请看石上藤萝月，已映洲前芦荻花。<br>
</div>

<div class="poem-content">
  千家山郭静朝晖，日日江楼坐翠微。<br>
  信宿渔人还泛泛，清秋燕子故飞飞。<br>
  匡衡抗疏功名薄，刘向传经心事违。<br>
  同学少年多不贱，五陵衣马自轻肥。<br>
</div>

<div class="poem-content">
  闻道长安似弈棋，百年世事不胜悲。<br>
  王侯第宅皆新主，文武衣冠异昔时。<br>
  直北关山金鼓振，征西车马羽书驰。<br>
  鱼龙寂寞秋江冷，故国平居有所思。<br>
</div>

<div class="poem-content">
  蓬莱宫阙对南山，承露金茎霄汉间。<br>
  西望瑶池降王母，东来紫气满函关。<br>
  云移雉尾开宫扇，日绕龙鳞识圣颜。<br>
  一卧沧江惊岁晚，几回青琐点朝班。<br>
</div>

<div class="poem-content">
  瞿塘峡口曲江头，万里风烟接素秋。<br>
  花萼夹城通御气，芙蓉小苑入边愁。<br>
  珠帘绣柱围黄鹄，锦缆牙樯起白鸥。<br>
  回首可怜歌舞地，秦中自古帝王州。<br>
</div>

<div class="poem-content">
  昆明池水汉时功，武帝旌旗在眼中。<br>
  织女机丝虚夜月，石鲸鳞甲动秋风。<br>
  波漂菰米沉云黑，露冷莲房坠粉红。<br>
  关塞极天惟鸟道，江湖满地一渔翁。<br>
</div>

<div class="poem-content">
  昆吾御宿自逶迤，紫阁峰阴入渼陂。<br>
  香稻啄馀鹦鹉粒，碧梧栖老凤凰枝。<br>
  佳人拾翠春相问，仙侣同舟晚更移。<br>
  彩笔昔曾干气象，白头吟望苦低垂。<br>
</div>

<h3 id="客至" class="poem-title">
  <a href="#客至" class="headerlink" title="客至"></a>
  客至
</h3>
<div class="poem-content">
  舍南舍北皆春水，但见群鸥日日来。<br>
  花径不曾缘客扫，蓬门今始为君开。<br>
  盘飧市远无兼味，樽酒家贫只旧醅。<br>
  肯与邻翁相对饮，隔篱呼取尽馀杯。<br>
</div>

<h3 id="阁夜" class="poem-title">
  <a href="#阁夜" class="headerlink" title="阁夜"></a>
  阁夜
</h3>
<div class="poem-content">
  岁暮阴阳催短景，天涯霜雪霁寒宵。<br>
  五更鼓角声悲壮，三峡星河影动摇。<br>
  野哭千家闻战伐，夷歌数处起渔樵。<br>
  卧龙跃马终黄土，人事音书漫寂寥。<br>
</div>

<h3 id="登楼" class="poem-title">
  <a href="#登楼" class="headerlink" title="登楼"></a>
  登楼
</h3>
<div class="poem-content">
  花近高楼伤客心，万方多难此登临。<br>
  锦江春色来天地，玉垒浮云变古今。<br>
  北极朝廷终不改，西山寇盗莫相侵。<br>
  可怜后主还祠庙，日暮聊为梁父吟。<br>
</div>

<h3 id="别房太尉墓" class="poem-title">
  <a href="#别房太尉墓" class="headerlink" title="别房太尉墓"></a>
  别房太尉墓
</h3>
<div class="poem-content">
  他乡复行役，驻马别孤坟。<br>
  近泪无干土，低空有断云。<br>
  对棋陪谢傅，把剑觅徐君。<br>
  唯见林花落，莺啼送客闻。<br>
</div>

<h3 id="旅夜书怀" class="poem-title">
  <a href="#旅夜书怀" class="headerlink" title="旅夜书怀"></a>
  旅夜书怀
</h3>
<div class="poem-content">
  细草微风岸，危樯独夜舟。<br>
  星垂平野阔，月涌大江流。<br>
  名岂文章著，官应老病休。<br>
  飘飘何所似，天地一沙鸥。<br>
</div>

<h3 id="登岳阳楼" class="poem-title">
  <a href="#登岳阳楼" class="headerlink" title="登岳阳楼"></a>
  登岳阳楼
</h3>
<div class="poem-content">
  昔闻洞庭水，今上岳阳楼。<br>
  吴楚东南坼，乾坤日夜浮。<br>
  亲朋无一字，老病有孤舟。<br>
  戎马关山北，凭轩涕泗流。<br>
</div>

<h3 id="泊岳阳楼下" class="poem-title">
  <a href="#泊岳阳楼下" class="headerlink" title="泊岳阳楼下"></a>
  泊岳阳楼下
</h3>
<div class="poem-content">
  江国逾千里，山城近百层。<br>
  岸风翻夕浪，舟雪洒寒灯。<br>
  留滞才难尽，艰危气益增。<br>
  图南未可料，变化有鲲鹏。<br>
</div>

<h3 id="陪裴使君登岳阳楼" class="poem-title">
  <a href="#陪裴使君登岳阳楼" class="headerlink" title="陪裴使君登岳阳楼"></a>
  陪裴使君登岳阳楼
</h3>
<div class="poem-content">
  湖阔兼云雾，楼孤属晚晴。<br>
  礼加徐孺子，诗接谢宣城。<br>
  雪岸丛梅发，春泥百草生。<br>
  敢违渔父问，从此更南征。<br>
</div>

<h3 id="对雪" class="poem-title">
  <a href="#对雪" class="headerlink" title="对雪"></a>
  对雪
</h3>
<div class="poem-content">
  战哭多新鬼，愁吟独老翁。<br>
  乱云低薄暮，急雪舞回风。<br>
  瓢弃尊无绿，炉存火似红。<br>
  数州消息断，愁坐正书空。<br>
</div>

<h3 id="江汉" class="poem-title">
  <a href="#江汉" class="headerlink" title="江汉"></a>
  江汉
</h3>
<div class="poem-content">
  江汉思归客，乾坤一腐儒。<br>
  片云天共远，永夜月同孤。<br>
  落日心犹壮，秋风病欲苏。<br>
  古来存老马，不必取长途。<br>
</div>

<h3 id="江南逢李龟年" class="poem-title">
  <a href="#江南逢李龟年" class="headerlink" title="江南逢李龟年"></a>
  江南逢李龟年
</h3>
<div class="poem-content">
  岐王宅里寻常见，崔九堂前几度闻。<br>
  正是江南好风景，落花时节又逢君。<br>
</div>

<h3 id="武侯庙" class="poem-title">
  <a href="#武侯庙" class="headerlink" title="武侯庙"></a>
  武侯庙
</h3>
<div class="poem-content">
  遗庙丹青落，空山草木长。<br>
  犹闻辞后主，不复卧南阳。<br>
</div>

<h3 id="蜀相" class="poem-title">
  <a href="#蜀相" class="headerlink" title="蜀相"></a>
  蜀相
</h3>
<div class="poem-content">
  丞相祠堂何处寻？锦官城外柏森森。<br>
  映阶碧草自春色，隔叶黄鹂空好音。<br>
  三顾频烦天下计，两朝开济老臣心。<br>
  出师未捷身先死，长使英雄泪满襟。<br>
</div>

<h3 id="闻官军收河南河北" class="poem-title">
  <a href="#闻官军收河南河北" class="headerlink" title="闻官军收河南河北"></a>
  闻官军收河南河北
</h3>
<div class="poem-content">
  剑外忽传收蓟北，初闻涕泪满衣裳。<br>
  却看妻子愁何在，漫卷诗书喜欲狂。<br>
  白日放歌须纵酒，青春作伴好还乡。<br>
  即从巴峡穿巫峡，便下襄阳向洛阳。<br>
</div>

<h3 id="送郑十八虔贬台州司户伤其临老陷贼之故阙为面别情见于诗" class="poem-title">
  <a href="#送郑十八虔贬台州司户伤其临老陷贼之故阙为面别情见于诗" class="headerlink" title="送郑十八虔贬台州司户伤其临老陷贼之故阙为面别情见于诗"></a>
  送郑十八虔贬台州司户伤其临老陷贼之故阙为面别情见于诗
</h3>
<div class="poem-content">
  郑公樗散鬓成丝，酒后常称老画师。<br>
  万里伤心严谴日，百年垂死中兴时。<br>
  苍惶已就长途往，邂逅无端出饯迟。<br>
  便与先生应永诀，九重泉路尽交期。<br>
</div>

<h3 id="野人送朱樱" class="poem-title">
  <a href="#野人送朱樱" class="headerlink" title="野人送朱樱"></a>
  野人送朱樱
</h3>
<div class="poem-content">
  西蜀樱桃也自红，野人相赠满筠笼。<br>
  数回细写愁仍破，万颗匀圆讶许同。<br>
  忆昨赐沾门下省，退朝擎出大明宫。<br>
  金盘玉箸无消息，此日尝新任转蓬。<br>
</div>

<h3 id="咏怀古迹" class="poem-title">
  <a href="#咏怀古迹" class="headerlink" title="咏怀古迹"></a>
  咏怀古迹
</h3>
<div class="poem-content">
  支离东北风尘际，漂泊西南天地间。<br>
  三峡楼台淹日月，五溪衣服共云山。<br>
  羯胡事主终无赖，词客哀时且未还。<br>
  庾信平生最萧瑟，暮年诗赋动江关。<br>
</div>

<div class="poem-content">
  摇落深知宋玉悲，风流儒雅亦吾师。<br>
  怅望千秋一洒泪，萧条异代不同时。<br>
  江山故宅空文藻，云雨荒台岂梦思。<br>
  最是楚宫俱泯灭，舟人指点到今疑。<br>
</div>

<div class="poem-content">
  群山万壑赴荆门，生长明妃尚有村。<br>
  一去紫台连朔漠，独留青冢向黄昏。<br>
  画图省识春风面，环佩空归夜月魂。<br>
  千载琵琶作胡语，分明怨恨曲中论。<br>
</div>

<div class="poem-content">
  蜀主窥吴幸三峡，崩年亦在永安宫。<br>
  翠华想像空山里，玉殿虚无野寺中。<br>
  古庙杉松巢水鹤，岁时伏腊走村翁。<br>
  武侯祠堂常邻近，一体君臣祭祀同。<br>
</div>

<div class="poem-content">
  诸葛大名垂宇宙，宗臣遗像肃清高。<br>
  三分割据纡筹策，万古云霄一羽毛。<br>
  伯仲之间见伊吕，指挥若定失萧曹。<br>
  运移汉祚终难复，志决身歼军务劳。<br>
</div>

<h3 id="和裴迪登蜀州东亭送客逢早梅相忆见寄" class="poem-title">
  <a href="#和裴迪登蜀州东亭送客逢早梅相忆见寄" class="headerlink" title="和裴迪登蜀州东亭送客逢早梅相忆见寄"></a>
  和裴迪登蜀州东亭送客逢早梅相忆见寄
</h3>
<div class="poem-content">
  东阁官梅动诗兴，还如何逊在扬州。<br>
  此时对雪遥相忆，送客逢春可自由？<br>
  幸不折来伤岁暮，若为看去乱乡愁。<br>
  江边一树垂垂发，朝夕催人自白头。<br>
</div>

<h3 id="宿府" class="poem-title">
  <a href="#宿府" class="headerlink" title="宿府"></a>
  宿府
</h3>
<div class="poem-content">
  清秋幕府井梧寒，独宿江城蜡炬残。<br>
  永夜角声悲自语，中天月色好谁看。<br>
  风尘荏苒音书绝，关塞萧条行路难。<br>
  已忍伶俜十年事，强移栖息一枝安。<br>
</div>

<h3 id="观安西兵过赴关中待命" class="poem-title">
  <a href="#观安西兵过赴关中待命" class="headerlink" title="观安西兵过赴关中待命"></a>
  观安西兵过赴关中待命
</h3>
<div class="poem-content">
  四镇富精锐，摧锋皆绝伦。<br>
  还闻献士卒，足以静风尘。<br>
  老马夜知道，苍鹰饥著人。<br>
  临危经久战，用急始如神。<br>
</div>

<div class="poem-content">
  奇兵不在众，万马救中原。<br>
  谈笑无河北，心肝奉至尊。<br>
  孤云随杀气，飞鸟避辕门。<br>
  竟日留欢乐，城池未觉喧。<br>
</div>

<h3 id="涪江泛舟送韦班归京" class="poem-title">
  <a href="#涪江泛舟送韦班归京" class="headerlink" title="涪江泛舟送韦班归京"></a>
  涪江泛舟送韦班归京
</h3>
<div class="poem-content">
  追饯同舟日，伤春一水间。<br>
  飘零为客久，衰老羡君还。<br>
  花远重重树，云轻处处山。<br>
  天涯故人少，更益鬓毛斑。<br>
</div>

<h3 id="八阵图" class="poem-title">
  <a href="#八阵图" class="headerlink" title="八阵图"></a>
  八阵图
</h3>
<div class="poem-content">
  功盖三分国，名成八阵图。<br>
  江流石不转，遗恨失吞吴。<br>
</div>

<h3 id="天末怀李白" class="poem-title">
  <a href="#天末怀李白" class="headerlink" title="天末怀李白"></a>
  天末怀李白
</h3>
<div class="poem-content">
  凉风起天末，君子意如何。<br>
  鸿雁几时到，江湖秋水多。<br>
  文章憎命达，魑魅喜人过。<br>
  应共冤魂语，投诗赠汨罗。<br>
</div>

<h3 id="春日忆李白" class="poem-title">
  <a href="#春日忆李白" class="headerlink" title="春日忆李白"></a>
  春日忆李白
</h3>
<div class="poem-content">
  白也诗无敌，飘然思不群。<br>
  清新庾开府，俊逸鲍参军。<br>
  渭北春天树，江东日暮云。<br>
  何时一樽酒，重与细论文。<br>
</div>

<h3 id="春夜喜雨" class="poem-title">
  <a href="#春夜喜雨" class="headerlink" title="春夜喜雨"></a>
  春夜喜雨
</h3>
<div class="poem-content">
  好雨知时节，当春乃发生。<br>
  随风潜入夜，润物细无声。<br>
  野径云俱黑，江船火独明。<br>
  晓看红湿处，花重锦官城。<br>
</div>

<h3 id="前出塞" class="poem-title">
  <a href="#前出塞" class="headerlink" title="前出塞"></a>
  前出塞
</h3>
<div class="poem-content">
  戚戚去故里，悠悠赴交河。<br>
  公家有程期，亡命婴祸罗。<br>
  君已富土境，开边一何多。<br>
  弃绝父母恩，吞声行负戈。<br>
</div>

<div class="poem-content">
  出门日已远，不受徒旅欺。<br>
  骨肉恩岂断，男儿死无时。<br>
  走马脱辔头，手中挑青丝。<br>
  捷下万仞冈，俯身试搴旗。<br>
</div>

<div class="poem-content">
  磨刀呜咽水，水赤刃伤手。<br>
  欲轻肠断声，心绪乱已久。<br>
  丈夫誓许国，愤惋复何有！<br>
  功名图麒麟，战骨当速朽。<br>
</div>

<div class="poem-content">
  送徒既有长，远戍亦有身。<br>
  生死向前去，不劳吏怒嗔。<br>
  路逢相识人，附书与六亲。<br>
  哀哉两决绝，不复同苦辛。<br>
</div>

<div class="poem-content">
  迢迢万里余，领我赴三军。<br>
  军中异苦乐，主将宁尽闻。<br>
  隔河见胡骑，倏忽数百群。<br>
  我始为奴仆，几时树功勋。<br>
</div>

<div class="poem-content">
  挽弓当挽强，用箭当用长。<br>
  射人先射马，擒贼先擒王。<br>
  杀人亦有限，列国自有疆。<br>
  苟能制侵陵，岂在多杀伤。<br>
</div>

<div class="poem-content">
  驱马天雨雪，军行入高山。<br>
  径危抱寒石，指落层冰间。<br>
  已去汉月远，何时筑城还。<br>
  浮云暮南征，可望不可攀。<br>
</div>

<div class="poem-content">
  单于寇我垒，百里风尘昏。<br>
  雄剑四五动，彼军为我奔。<br>
  掳其名王归，系颈授辕门。<br>
  潜身备行列，一胜何足论。<br>
</div>

<div class="poem-content">
  从军十年余，能无分寸功。<br>
  众人贵苟得，欲语羞雷同。<br>
  中原有斗争，况在狄与戎。<br>
  丈夫四方志，安可辞固穷。<br>
</div>

<h3 id="后出塞" class="poem-title">
  <a href="#后出塞" class="headerlink" title="后出塞"></a>
  后出塞
</h3>
<div class="poem-content">
  男儿生世间，及壮当封侯。<br>
  战伐有功业，焉能守旧丘？<br>
  召募赴蓟门，军动不可留。<br>
  千金买马鞍，百金装刀头。<br>
  闾里送我行，亲戚拥道周。<br>
  斑白居上列，酒酣进庶羞。<br>
  少年别有赠，含笑看吴钩。<br>
</div>

<div class="poem-content">
  朝进东门营，暮上河阳桥。<br>
  落日照大旗，马鸣风萧萧。<br>
  平沙列万幕，部伍各见招。<br>
  中天悬明月，令严夜寂寥。<br>
  悲笳数声动，壮士惨不骄。<br>
  借问大将谁？恐是霍嫖姚。<br>
</div>

<div class="poem-content">
  古人重守边，今人重高勋。<br>
  岂知英雄主，出师亘长云。<br>
  六合已一家，四夷且孤军。<br>
  遂使貔虎士，奋身勇所闻。<br>
  拔剑击大荒，日收胡马群。<br>
  誓开玄冥北，持以奉吾君！<br>
</div>

<div class="poem-content">
  献凯日继踵，两蕃静无虞。<br>
  渔阳豪侠地，击鼓吹笙竽。<br>
  云帆转辽海，粳稻来东吴。<br>
  越罗与楚练，照耀舆台躯。<br>
  主将位益崇，气骄凌上都。<br>
  边人不敢议，议者死路衢。<br>
</div>

<div class="poem-content">
  我本良家子，出师亦多门。<br>
  将骄益愁思，身贵不足论。<br>
  跃马二十年，恐辜明主恩。<br>
  坐见幽州骑，长驱河洛昏。<br>
  中夜间道归，故里但空村。<br>
  恶名幸脱免，穷老无儿孙。<br>
</div>

<h3 id="新安吏" class="poem-title">
  <a href="#新安吏" class="headerlink" title="新安吏"></a>
  新安吏
</h3>
<div class="poem-content">
  客行新安道，喧呼闻点兵。<br>
  借问新安吏：“县小更无丁？”<br>
  “府帖昨夜下，次选中男行。”<br>
  “中男绝短小，何以守王城？”<br>
  肥男有母送，瘦男独伶俜。<br>
  白水暮东流，青山犹哭声。<br>
  “莫自使眼枯，收汝泪纵横。”<br>
  眼枯即见骨，天地终无情！<br>
  我军取相州，日夕望其平。<br>
  岂意贼难料，归军星散营。<br>
  就粮近故垒，练卒依旧京。<br>
  掘壕不到水，牧马役亦轻。<br>
  况乃王师顺，抚养甚分明。<br>
  送行勿泣血，仆射如父兄。<br>
</div>

<h3 id="石壕吏" class="poem-title">
  <a href="#石壕吏" class="headerlink" title="石壕吏"></a>
  石壕吏
</h3>
<div class="poem-content">
  暮投石壕村，有吏夜捉人。<br>
  老翁逾墙走，老妇出门看。<br>
  吏呼一何怒！妇啼一何苦！<br>
  听妇前致词：三男邺城戍。<br>
  一男附书至，二男新战死。<br>
  存者且偷生，死者长已矣！<br>
  室中更无人，惟有乳下孙。<br>
  有孙母未去，出入无完裙。<br>
  老妪力虽衰，请从吏夜归。<br>
  急应河阳役，犹得备晨炊。<br>
  夜久语声绝，如闻泣幽咽。<br>
  天明登前途，独与老翁别。<br>
</div>

<h3 id="潼关吏" class="poem-title">
  <a href="#潼关吏" class="headerlink" title="潼关吏"></a>
  潼关吏
</h3>
<div class="poem-content">
  士卒何草草，筑城潼关道。<br>
  大城铁不如，小城万丈余。<br>
  借问潼关吏：“修关还备胡？”<br>
要我下马行，为我指山隅：<br>
“连云列战格，飞鸟不能逾。<br>
胡来但自守，岂复忧西都。<br>
丈人视要处，窄狭容单车。<br>
艰难奋长戟，万古用一夫。”<br>
“哀哉桃林战，百万化为鱼。<br>
请嘱防关将，慎勿学哥舒！”<br>
</div>
<h3 id="新婚别" class="poem-title">
  <a href="#新婚别" class="headerlink" title="新婚别"></a>
  新婚别
</h3>
<div class="poem-content">
  莬丝附蓬麻，引蔓故不长。<br>
  嫁女与征夫，不如弃路旁。<br>
  结发为君妻，席不暖君床。<br>
  暮婚晨告别，无乃太匆忙！<br>
  君行虽不远，守边赴河阳。<br>
  妾身未分明，何以拜姑嫜？<br>
  父母养我时，日夜令我藏。<br>
  生女有所归，鸡狗亦得将。<br>
  君今往死地，沉痛迫中肠。<br>
  誓欲随君去，形势反苍黄。<br>
  勿为新婚念，努力事戎行！<br>
  妇人在军中，兵气恐不扬。<br>
  自嗟贫家女，久致罗襦裳。<br>
  罗襦不复施，对君洗红妆。<br>
  仰视百鸟飞，大小必双翔。<br>
  人事多错迕，与君永相望！<br>
</div>

<h3 id="无家别" class="poem-title">
  <a href="#无家别" class="headerlink" title="无家别"></a>
  无家别
</h3>
<div class="poem-content">
  寂寞天宝后，园庐但蒿藜。<br>
  我里百余家，世乱各东西。<br>
  存者无消息，死者为尘泥。<br>
  贱子因阵败，归来寻旧蹊。<br>
  久行见空巷，日瘦气惨凄。<br>
  但对狐与狸，竖毛怒我啼。<br>
  四邻何所有？一二老寡妻。<br>
  宿鸟恋本枝，安辞且穷栖。<br>
  方春独荷锄，日暮还灌畦。<br>
  县吏知我至，召令习鼓鞞。<br>
  虽从本州役，内顾无所携。<br>
  近行止一身，远去终转迷。<br>
  家乡既荡尽，远近理亦齐。<br>
  永痛长病母，五年委沟溪。<br>
  生我不得力，终身两酸嘶。<br>
  人生无家别，何以为蒸黎！<br>
</div>

<h3 id="垂老别" class="poem-title">
  <a href="#垂老别" class="headerlink" title="垂老别"></a>
  垂老别
</h3>
<div class="poem-content">
  四郊未宁静，垂老不得安。<br>
  子孙阵亡尽，焉用身独完？<br>
  投杖出门去，同行为辛酸。<br>
  幸有牙齿存，所悲骨髓乾。<br>
  男儿既介胄，长揖别上官。<br>
  老妻卧路啼，岁暮衣裳单。<br>
  孰知是死别？且复伤其寒。<br>
  此去必不归，还闻劝加餐。<br>
  土门壁甚坚，杏园度亦难。<br>
  势异邺城下，纵死时犹宽。<br>
  人生有离合，岂择衰盛端。<br>
  忆昔少壮日，迟回竟长叹。<br>
  万国尽征戍，烽火被冈峦。<br>
  积尸草木腥，流血川原丹。<br>
  何乡为乐土？安敢尚盘桓？<br>
  弃绝蓬室居，塌然摧肺肝。<br>
</div>

<h3 id="茅屋为秋风所破歌" class="poem-title">
  <a href="#茅屋为秋风所破歌" class="headerlink" title="茅屋为秋风所破歌"></a>
  茅屋为秋风所破歌
</h3>
<div class="poem-content">
  八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。南村群童欺我老无力，忍能对面为盗贼，公然抱茅入竹去。唇焦口燥呼不得，归来倚杖自叹息。俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻？安得广厦千万间，大庇天下寒士俱欢颜，风雨不动安如山。呜呼！何时眼前突兀见此屋，吾庐独破受冻死亦足！
</div>

<h3 id="通泉驿南去通泉县十五里山水作" class="poem-title">
  <a href="#通泉驿南去通泉县十五里山水作" class="headerlink" title="通泉驿南去通泉县十五里山水作"></a>
  通泉驿南去通泉县十五里山水作
</h3>
<div class="poem-content">
  溪行衣自湿，亭午气始散。<br>
  冬温蚊蚋在，人远凫鸭乱。<br>
  登顿生曾阴，欹倾出高岸。<br>
  驿楼衰柳侧，县郭轻烟畔。<br>
  一川何绮丽，尽目穷壮观。<br>
  山色远寂寞，江光夕滋漫。<br>
  伤时愧孔父，去国同王粲。<br>
  我生苦飘零，所历有嗟叹。<br>
</div>

<h3 id="赠卫八处士" class="poem-title">
  <a href="#赠卫八处士" class="headerlink" title="赠卫八处士"></a>
  赠卫八处士
</h3>
<div class="poem-content">
  人生不相见，动如参与商。<br>
  今夕复何夕，共此灯烛光。<br>
  少壮能几时，鬓发各已苍。<br>
  访旧半为鬼，惊呼热中肠。<br>
  焉知二十载，重上君子堂。<br>
  昔别君未婚，儿女忽成行。<br>
  怡然敬父执，问我来何方。<br>
  问答未及已，驱儿罗酒浆。<br>
  夜雨剪春韭，新炊间黄粱。<br>
  主称会面难，一举累十觞。<br>
  十觞亦不醉，感子故意长。<br>
  明日隔山岳，世事两茫茫。<br>
</div>


<h3 id="哀江头" class="poem-title">
  <a href="#哀江头" class="headerlink" title="哀江头"></a>
  哀江头
</h3>
<div class="poem-content">
  少陵野老吞声哭，春日潜行曲江曲。<br>
  江头宫殿锁千门，细柳新蒲为谁绿？<br>
  忆昔霓旌下南苑，苑中万物生颜色。<br>
  昭阳殿里第一人，同辇随君侍君侧。<br>
  辇前才人带弓箭，白马嚼啮黄金勒。<br>
  翻身向天仰射云，一笑正坠双飞翼。<br>
  明眸皓齿今何在？血污游魂归不得。<br>
  清渭东流剑阁深，去住彼此无消息。<br>
  人生有情泪沾臆，江水江花岂终极！<br>
  黄昏胡骑尘满城，欲往城南望城北。<br>
</div>

<h3 id="哀王孙" class="poem-title">
  <a href="#哀王孙" class="headerlink" title="哀王孙"></a>
  哀王孙
</h3>
<div class="poem-content">
  长安城头头白乌，夜飞延秋门上呼。<br>
  又向人家啄大屋，屋底达官走避胡。<br>
  金鞭断折九马死，骨肉不得同驰驱。<br>
  腰下宝玦青珊瑚，可怜王孙泣路隅。<br>
  问之不肯道姓名，但道困苦乞为奴。<br>
  已经百日窜荆棘，身上无有完肌肤。<br>
  高帝子孙尽隆准，龙种自与常人殊。<br>
  豺狼在邑龙在野，王孙善保千金躯。<br>
  不敢长语临交衢，且为王孙立斯须。<br>
  昨夜东风吹血腥，东来橐驼满旧都。<br>
  朔方健儿好身手，昔何勇锐今何愚。<br>
  窃闻天子已传位，圣德北服南单于。<br>
  花门剺面请雪耻，慎勿出口他人狙。<br>
  哀哉王孙慎勿疏，五陵佳气无时无。<br>
</div>

<h3 id="兵车行" class="poem-title">
  <a href="#兵车行" class="headerlink" title="兵车行"></a>
  兵车行
</h3>
<div class="poem-content">
  车辚辚，马萧萧，行人弓箭各在腰。耶娘妻子走相送，尘埃不见咸阳桥。<br>
  牵衣顿足拦道哭，哭声直上干云霄。道旁过者问行人，行人但云点行频。<br>
  或从十五北防河，便至四十西营田。去时里正与裹头，归来头白还戍边。<br>
  边庭流血成海水，武皇开边意未已。君不闻，汉家山东二百州，千村万落生荆杞。<br>
  纵有健妇把锄犁，禾生陇亩无东西。况复秦兵耐苦战，被驱不异犬与鸡。<br>
  长者虽有问，役夫敢申恨？且如今年冬，未休关西卒。县官急索租，租税从何出？<br>
  信知生男恶，反是生女好。生女犹得嫁比邻，生男埋没随百草。<br>
  君不见，青海头，古来白骨无人收。新鬼烦冤旧鬼哭，天阴雨湿声啾啾！<br>
</div>

<h3 id="观公孙大娘弟子舞剑器行" class="poem-title">
  <a href="#观公孙大娘弟子舞剑器行" class="headerlink" title="观公孙大娘弟子舞剑器行"></a>
  观公孙大娘弟子舞剑器行
</h3>
<div class="poem-content">
  大历二年十月十九日，夔府别驾元持宅，见临颍李十二娘舞剑器，壮其蔚跂，问其所师，曰：“余公孙大娘弟子也。”开元三载，余尚童稚，记于郾城观公孙氏，舞剑器浑脱，浏漓顿挫，独出冠时，自高头宜春梨园二伎坊内人洎外供奉，晓是舞者，圣文神武皇帝初，公孙一人而已。玉貌锦衣，况余白首，今兹弟子，亦非盛颜。既辨其由来，知波澜莫二，抚事慷慨，聊为《剑器行》。昔者吴人张旭，善草书帖，数常于邺县见公孙大娘舞西河剑器，自此草书长进，豪荡感激，即公孙可知矣。<br>
  昔有佳人公孙氏，一舞剑器动四方。<br>
  观者如山色沮丧，天地为之久低昂。<br>
  㸌如羿射九日落，矫如群帝骖龙翔。<br>
  来如雷霆收震怒，罢如江海凝清光。<br>
  绛唇珠袖两寂寞，晚有弟子传芬芳。<br>
  临颍美人在白帝，妙舞此曲神扬扬。<br>
  与余问答既有以，感时抚事增惋伤。<br>
  先帝侍女八千人，公孙剑器初第一。<br>
  五十年间似反掌，风尘澒洞昏王室。<br>
  梨园弟子散如烟，女乐余姿映寒日。<br>
  金粟堆前木已拱，瞿唐石城草萧瑟。<br>
  玳筵急管曲复终，乐极哀来月东出。<br>
  老夫不知其所往，足茧荒山转愁疾。<br>
</div>

<h2 id="李白" class="poet-name">
  <a href="#李白" class="headerlink" title="李白"></a>
  李白
</h2>

<h3 id="菩萨蛮" class="poem-title">
  <a href="#菩萨蛮" class="headerlink" title="菩萨蛮"></a>
  菩萨蛮
</h3>
<div class="poem-content">
  平林漠漠烟如织，寒山一带伤心碧。暝色入高楼，有人楼上愁。<br>
  玉阶空伫立，宿鸟归飞急。何处是归程？长亭连短亭。<br>
</div>

<h3 id="忆秦娥" class="poem-title">
  <a href="#忆秦娥" class="headerlink" title="忆秦娥"></a>
  忆秦娥
</h3>
<div class="poem-content">
  箫声咽，秦娥梦断秦楼月。秦楼月，年年柳色，灞陵伤别。<br>
  乐游原上清秋节，咸阳古道音尘绝。音尘绝，西风残照，汉家陵阙。<br>
</div>

<h3 id="上李邕" class="poem-title">
  <a href="#上李邕" class="headerlink" title="上李邕"></a>
  上李邕
</h3>
<div class="poem-content">
  大鹏一日同风起，扶摇直上九万里。<br>
  假令风歇时下来，犹能簸却沧溟水。<br>
  世人见我恒殊调，闻余大言皆冷笑。<br>
  宣父犹能畏后生，丈夫未可轻年少。<br>
</div>

<h3 id="南陵别儿童入京" class="poem-title">
  <a href="#南陵别儿童入京" class="headerlink" title="南陵别儿童入京"></a>
  南陵别儿童入京
</h3>
<div class="poem-content">
  白酒新熟山中归，黄鸡啄黍秋正肥。<br>
  呼童烹鸡酌白酒，儿女嬉笑牵人衣。<br>
  高歌取醉欲自慰，起舞落日争光辉。<br>
  游说万乘苦不早，著鞭跨马涉远道。<br>
  会稽愚妇轻买臣，余亦辞家西入秦。<br>
  仰天大笑出门去，我辈岂是蓬蒿人。<br>
</div>

<h3 id="谢公亭 · 盖谢脁范云之所游" class="poem-title">
  <a href="#谢公亭 · 盖谢脁范云之所游" class="headerlink" title="谢公亭 · 盖谢脁范云之所游"></a>
  谢公亭 · 盖谢脁范云之所游
</h3>
<div class="poem-content">
  谢公离别处，风景每生愁。<br>
  客散青天月，山空碧水流。<br>
  池花春映日，窗竹夜鸣秋。<br>
  今古一相接，长歌怀旧游。<br>
</div>

<h3 id="渡荆门送别" class="poem-title">
  <a href="#渡荆门送别" class="headerlink" title="渡荆门送别"></a>
  渡荆门送别
</h3>
<div class="poem-content">
  渡远荆门外，来从楚国游。<br>
  山随平野尽，江入大荒流。<br>
  月下飞天镜，云生结海楼。<br>
  仍怜故乡水，万里送行舟。<br>
</div>

<h3 id="夜下征虏亭" class="poem-title">
  <a href="#夜下征虏亭" class="headerlink" title="夜下征虏亭"></a>
  夜下征虏亭
</h3>
<div class="poem-content">
  船下广陵去，月明征虏亭。<br>
  山花如绣颊，江火似流萤。<br>
</div>

<h3 id="秋浦歌" class="poem-title">
  <a href="#秋浦歌" class="headerlink" title="秋浦歌"></a>
  秋浦歌
</h3>
<div class="poem-content">
  炉火照天地，红星乱紫烟。<br>
  赧郎明月夜，歌曲动寒川。<br>
</div>

<h3 id="劳劳亭" class="poem-title">
  <a href="#劳劳亭" class="headerlink" title="劳劳亭"></a>
  劳劳亭
</h3>
<div class="poem-content">
  天下伤心处，劳劳送客亭。<br>
  春风知别苦，不遣柳条青。<br>
</div>

<h3 id="送友人" class="poem-title">
  <a href="#送友人" class="headerlink" title="送友人"></a>
  送友人
</h3>
<div class="poem-content">
  青山横北郭，白水绕东城。<br>
  此地一为别，孤蓬万里征。<br>
  浮云游子意，落日故人情。<br>
  挥手自兹去，萧萧班马鸣。<br>
</div>

<h3 id="送友人入蜀" class="poem-title">
  <a href="#送友人入蜀" class="headerlink" title="送友人入蜀"></a>
  送友人入蜀
</h3>
<div class="poem-content">
  见说蚕丛路，崎岖不易行。<br>
  山从人面起，云傍马头生。<br>
  芳树笼秦栈，春流绕蜀城。<br>
  升沉应已定，不必问君平。<br>
</div>

<h3 id="秋下荆门" class="poem-title">
  <a href="#秋下荆门" class="headerlink" title="秋下荆门"></a>
  秋下荆门
</h3>
<div class="poem-content">
  霜落荆门江树空，布帆无恙挂秋风。<br>
  此行不为鲈鱼鲙，自爱名山入剡中。<br>
</div>

<h3 id="闻王昌龄左迁龙标遥有此寄" class="poem-title">
  <a href="#闻王昌龄左迁龙标遥有此寄" class="headerlink" title="闻王昌龄左迁龙标遥有此寄"></a>
  闻王昌龄左迁龙标遥有此寄
</h3>
<div class="poem-content">
  杨花落尽子规啼，闻道龙标过五溪。<br>
  我寄愁心与明月，随君直到夜郎西。<br>
</div>

<h3 id="黄鹤楼送孟浩然之广陵" class="poem-title">
  <a href="#黄鹤楼送孟浩然之广陵" class="headerlink" title="黄鹤楼送孟浩然之广陵"></a>
  黄鹤楼送孟浩然之广陵
</h3>
<div class="poem-content">
  故人西辞黄鹤楼，烟花三月下扬州。<br>
  孤帆远影碧空尽，唯见长江天际流。<br>
</div>

<h3 id="哭晁卿衡" class="poem-title">
  <a href="#哭晁卿衡" class="headerlink" title="哭晁卿衡"></a>
  哭晁卿衡
</h3>
<div class="poem-content">
  日本晁卿辞帝都，征帆一片绕蓬壶。<br>
  明月不归沉碧海，白云愁色满苍梧。<br>
</div>

<h3 id="赠裴十四" class="poem-title">
  <a href="#赠裴十四" class="headerlink" title="赠裴十四"></a>
  赠裴十四
</h3>
<div class="poem-content">
  朝见裴叔则，朗如行玉山。<br>
  黄河落天走东海，万里写入胸怀间。<br>
  身骑白鼋不敢度，金高南山买君顾。<br>
  徘徊六合无相知，飘若浮云且西去！<br>
</div>

<h3 id="与史郎中钦听黄鹤楼上吹笛" class="poem-title">
  <a href="#与史郎中钦听黄鹤楼上吹笛" class="headerlink" title="与史郎中钦听黄鹤楼上吹笛"></a>
  与史郎中钦听黄鹤楼上吹笛
</h3>
<div class="poem-content">
  一为迁客去长沙，西望长安不见家。<br>
  黄鹤楼中吹玉笛，江城五月落梅花。<br>
</div> 

<h3 id="早发白帝城" class="poem-title">
  <a href="#早发白帝城" class="headerlink" title="早发白帝城"></a>
  早发白帝城
</h3>
<div class="poem-content">
  朝辞白帝彩云间，千里江陵一日还。<br>
  两岸猿声啼不住，轻舟已过万重山。<br>
</div>

<h3 id="与夏十二登岳阳楼" class="poem-title">
  <a href="#与夏十二登岳阳楼" class="headerlink" title="与夏十二登岳阳楼"></a>
  与夏十二登岳阳楼
</h3>
<div class="poem-content">
  楼观岳阳尽，川迥洞庭开。<br>
  雁引愁心去，山衔好月来。<br>
  云间连下榻，天上接行杯。<br>
  醉后凉风起，吹人舞袖回。<br>
</div>

<h3 id="陪侍郎叔游洞庭醉后（其三）" class="poem-title">
  <a href="#陪侍郎叔游洞庭醉后（其三）" class="headerlink" title="陪侍郎叔游洞庭醉后（其三）"></a>
  陪侍郎叔游洞庭醉后（其三）
</h3>
<div class="poem-content">
  刬却君山好，平铺湘水流。<br>
  巴陵无限酒，醉杀洞庭秋。<br>
</div>

<h3 id="山中答俗人问" class="poem-title">
  <a href="#山中答俗人问" class="headerlink" title="山中答俗人问"></a>
  山中答俗人问
</h3>
<div class="poem-content">
  问余何意栖碧山，笑而不答心自闲。<br>
  桃花流水窅然去，别有天地非人间。<br>
</div>

<h3 id="金陵城西楼月下吟" class="poem-title">
  <a href="#金陵城西楼月下吟" class="headerlink" title="金陵城西楼月下吟"></a>
  金陵城西楼月下吟
</h3>
<div class="poem-content">
  金陵夜寂凉风发，独上高楼望吴越。<br>
  白云映水摇空城，白露垂珠滴秋月。<br>
  月下沉吟久不归，古来相接眼中稀。<br>
  解道澄江净如练，令人长忆谢玄晖。<br>
</div>

<h3 id="秋登宣城谢脁北楼" class="poem-title">
  <a href="#秋登宣城谢脁北楼" class="headerlink" title="秋登宣城谢脁北楼"></a>
  秋登宣城谢脁北楼
</h3>
<div class="poem-content">
  江城如画里，山晚望晴空。<br>
  两水夹明镜，双桥落彩虹。<br>
  人烟寒橘柚，秋色老梧桐。<br>
  谁念北楼上，临风怀谢公。<br>
</div>

<h3 id="太原早秋" class="poem-title">
  <a href="#太原早秋" class="headerlink" title="太原早秋"></a>
  太原早秋
</h3>
<div class="poem-content">
  岁落众芳歇，时当大火流。<br>
  霜威出塞早，云色渡河秋。<br>
  梦绕边城月，心飞故国楼。<br>
  思归若汾水，无日不悠悠。<br>
</div>

<h3 id="夜泊牛渚怀古" class="poem-title">
  <a href="#夜泊牛渚怀古" class="headerlink" title="夜泊牛渚怀古"></a>
  夜泊牛渚怀古
</h3>
<div class="poem-content">
  牛渚西江夜，青天无片云。<br>
  登舟望秋月，空忆谢将军。<br>
  余亦能高咏，斯人不可闻。<br>
  明朝挂帆席，枫叶落纷纷。<br>
</div>

<h3 id="听蜀僧濬弹琴" class="poem-title">
  <a href="#听蜀僧濬弹琴" class="headerlink" title="听蜀僧濬弹琴"></a>
  听蜀僧濬弹琴
</h3>
<div class="poem-content">
  蜀僧抱绿绮，西下峨嵋峰。<br>
  为我一挥手，如听万壑松。<br>
  客心洗流水，余响入霜钟。<br>
  不觉碧山暮，秋云暗几重。<br>
</div>

<h3 id="访戴天山道士不遇" class="poem-title">
  <a href="#访戴天山道士不遇" class="headerlink" title="访戴天山道士不遇"></a>
  访戴天山道士不遇
</h3>
<div class="poem-content">
  犬吠水声中，桃花带露浓。<br>
  树深时见鹿，溪午不闻钟。<br>
  野竹分青霭，飞泉挂碧峰。<br>
  无人知所去，愁倚两三松。<br>
</div>

<h3 id="关山月" class="poem-title">
  <a href="#关山月" class="headerlink" title="关山月"></a>
  关山月
</h3>
<div class="poem-content">
  明月出天山，苍茫云海间。<br>
  长风几万里，吹度玉门关。<br>
  汉下白登道，胡窥青海湾。<br>
  由来征战地，不见有人还。<br>
  戍客望边色，思归多苦颜。<br>
  高楼当此夜，叹息未应闲。<br>
</div>

<h3 id="塞下曲" class="poem-title">
  <a href="#塞下曲" class="headerlink" title="塞下曲"></a>
  塞下曲
</h3>
<div class="poem-content">
  五月天山雪，无花只有寒。<br>
  笛中闻折柳，春色未曾看。<br>
  晓战随金鼓，宵眠抱玉鞍。<br>
  愿将腰下剑，直为斩楼兰。<br>
</div>

<h3 id="子夜吴歌（秋歌）" class="poem-title">
  <a href="#子夜吴歌（秋歌）" class="headerlink" title="子夜吴歌（秋歌）"></a>
  子夜吴歌（秋歌）
</h3>
<div class="poem-content">
  长安一片月，万户捣衣声。<br>
  秋风吹不尽，总是玉关情。<br>
  何日平胡虏，良人罢远征。<br>
</div>

<h3 id="行路难" class="poem-title">
  <a href="#行路难" class="headerlink" title="行路难"></a>
  行路难
</h3>
<div class="poem-content">
  金樽清酒斗十千，玉盘珍羞直万钱。<br>
  停杯投箸不能食，拔剑四顾心茫然。<br>
  欲渡黄河冰塞川，将登太行雪满山。<br>
  闲来垂钓碧溪上，忽复乘舟梦日边。<br>
  行路难！行路难！多歧路，今安在？<br>
  长风破浪会有时，直挂云帆济沧海。<br>
</div>

<h3 id="江上吟" class="poem-title">
  <a href="#江上吟" class="headerlink" title="江上吟"></a>
  江上吟
</h3>
<div class="poem-content">
  木兰之枻沙棠舟，玉箫金管坐两头。<br>
  美酒尊中置千斛，载妓随波任去留。<br>
  仙人有待乘黄鹤，海客无心随白鸥。<br>
  屈平词赋悬日月，楚王台榭空山丘。<br>
  兴酣落笔摇五岳，诗成笑傲凌沧洲。<br>
  功名富贵若长在，汉水亦应西北流。<br>
</div>

<h3 id="北风行" class="poem-title">
  <a href="#北风行" class="headerlink" title="北风行"></a>
  北风行
</h3>
<div class="poem-content">
  烛龙栖寒门，光曜犹旦开。<br>
  日月照之何不及此？ 惟有北风号怒天上来。<br>
  燕山雪花大如席，片片吹落轩辕台。<br>
  幽州思妇十二月，停歌罢笑双蛾摧。<br>
  倚门望行人，念君长城苦寒良可哀。<br>
  别时提剑救边去，遗此虎文金鞞靫。<br>
  中有一双白羽箭，蜘蛛结网生尘埃。<br>
  箭空在，人今战死不复还。<br>
  不忍见此物，焚之已成灰。<br>
  黄河捧土尚可塞，北风雨雪恨难裁。<br>
</div>

<h3 id="公无渡河" class="poem-title">
  <a href="#公无渡河" class="headerlink" title="公无渡河"></a>
  公无渡河
</h3>
<div class="poem-content">
  黄河西来决昆仑，咆哮万里触龙门。<br>
  波滔天，尧咨嗟。<br>
  大禹理百川，儿啼不窥家。<br>
  杀湍湮洪水，九州始蚕麻。<br>
  其害乃去，茫然风沙。<br>
  被发之叟狂而痴，清晨临流欲奚为。<br>
  旁人不惜妻止之，公无渡河苦渡之。<br>
  虎可搏，河难凭，公果溺死流海湄。<br>
  有长鲸白齿若雪山，公乎公乎挂罥于其间。<br>
  箜篌所悲竟不还。<br>
</div>

<h3 id="将进酒" class="poem-title">
  <a href="#将进酒" class="headerlink" title="将进酒"></a>
  将进酒
</h3>
<div class="poem-content">
  君不见，黄河之水天上来，奔流到海不复回。<br>
  君不见，高堂明镜悲白发，朝如青丝暮成雪。<br>
  人生得意须尽欢，莫使金樽空对月。<br>
  天生我材必有用，千金散尽还复来。<br>
  烹羊宰牛且为乐，会须一饮三百杯。<br>
  岑夫子，丹丘生，将进酒，杯莫停。<br>
  与君歌一曲，请君为我倾耳听。<br>
  钟鼓馔玉不足贵，但愿长醉不愿醒。<br>
  古来圣贤皆寂寞，惟有饮者留其名。<br>
  陈王昔时宴平乐，斗酒十千恣欢谑。<br>
  主人何为言少钱，径须沽取对君酌。<br>
  五花马、千金裘，呼儿将出换美酒，与尔同销万古愁。<br>
</div>

<h3 id="宣州谢脁楼饯别校书叔云" class="poem-title">
  <a href="#宣州谢脁楼饯别校书叔云" class="headerlink" title="宣州谢脁楼饯别校书叔云"></a>
  宣州谢脁楼饯别校书叔云
</h3>
<div class="poem-content">
  弃我去者，昨日之日不可留；<br>
  乱我心者，今日之日多烦忧。<br>
  长风万里送秋雁，对此可以酣高楼。<br>
  蓬莱文章建安骨，中间小谢又清发。<br>
  俱怀逸兴壮思飞，欲上青天览明月。<br>
  抽刀断水水更流，举杯销愁愁更愁。<br>
  人生在世不称意，明朝散发弄扁舟。<br>
</div>

<h3 id="日出入行" class="poem-title">
  <a href="#日出入行" class="headerlink" title="日出入行"></a>
  日出入行
</h3>
<div class="poem-content">
  日出东方隈，似从地底来。<br>
  历天又入海，六龙所舍安在哉？<br>
  其始与终古不息，人非元气安能与之久裴回？<br>
  草不谢荣于春风，木不怨落于秋天。<br>
  谁挥鞭策驱四运，万物兴歇皆自然。<br>
  羲和羲和，汝奚汩没于荒淫之波？<br>
  鲁阳何德，驻景挥戈。<br>
  逆道违天，矫诬实多。<br>
  吾将囊括大块，浩然与溟涬同科。<br>
</div>

<h3 id="庐山谣寄卢侍御虚舟" class="poem-title">
  <a href="#庐山谣寄卢侍御虚舟" class="headerlink" title="庐山谣寄卢侍御虚舟"></a>
  庐山谣寄卢侍御虚舟
</h3>
<div class="poem-content">
  我本楚狂人，凤歌笑孔丘。<br>
  手持绿玉杖，朝别黄鹤楼。<br>
  五岳寻仙不辞远，一生好入名山游。<br>
  庐山秀出南斗傍，屏风九叠云锦张，影落明湖青黛光。<br>
  金阙前开二峰长，银河倒挂三石梁，<br>
  香炉瀑布遥相望，回崖沓嶂凌苍苍。<br>
  翠影红霞映朝日，鸟飞不到吴天长。<br>
  登高壮观天地间，大江茫茫去不还。<br>
  黄云万里动风色，白波九道流雪山。<br>
  好为庐山谣，兴因庐山发。<br>
  闲窥石镜清我心，谢公行处苍苔没。<br>
  早服还丹无世情，琴心三叠道初成。<br>
  遥见仙人彩云里，手把芙蓉朝玉京。<br>
  先期汗漫九垓上，愿接卢敖游太清。<br>
</div>

<h3 id="蜀道难" class="poem-title">
  <a href="#蜀道难" class="headerlink" title="蜀道难"></a>
  蜀道难
</h3>
<div class="poem-content">噫吁嚱，危乎高哉！蜀道之难，难于上青天！蚕丛及鱼凫，开国何茫然！尔来四万八千岁，不与秦塞通人烟。西当太白有鸟道，可以横绝峨眉巅。地崩山摧壮士死，然后天梯石栈相钩连。上有六龙回日之高标，下有冲波逆折之回川。黄鹤之飞尚不得过，猿猱欲度愁攀援。青泥何盘盘，百步九折萦岩峦。扪参历井仰胁息，以手抚膺坐长叹。问君西游何时还？畏途巉岩不可攀。但见悲鸟号古木，雄飞雌从绕林间。又闻子规啼夜月，愁空山。蜀道之难，难于上青天，使人听此凋朱颜！连峰去天不盈尺，枯松倒挂倚绝壁。飞湍瀑流争喧豗，砯崖转石万壑雷。其险也如此，嗟尔远道之人胡为乎来哉！剑阁峥嵘而崔嵬，一夫当关，万夫莫开。所守或匪亲，化为狼与豺。朝避猛虎，夕避长蛇，磨牙吮血，杀人如麻。锦城虽云乐，不如早还家。道之难，难于上青天，侧身西望长咨嗟！</div>

<h3 id="梦游天姥吟留别" class="poem-title">
  <a href="#梦游天姥吟留别" class="headerlink" title="梦游天姥吟留别"></a>
  梦游天姥吟留别
</h3>
<div class="poem-content">海客谈瀛洲，烟涛微茫信难求；越人语天姥，云霞明灭或可睹。天姥连天向天横，势拔五岳掩赤城。天台四万八千丈，对此欲倒东南倾。我欲因之梦吴越，一夜飞度镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯。半壁见海日，空中闻天鸡。千岩万转路不定，迷花倚石忽已暝。熊咆龙吟殷岩泉，栗深林兮惊层巅。云青青兮欲雨，水澹澹兮生烟。列缺霹雳，丘峦崩摧。洞天石扉，訇然中开。青冥浩荡不见底，日月照耀金银台。霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。世间行乐亦如此，古来万事东流水。别君去兮何时还？且放白鹿青崖间。须行即骑访名山。安能摧眉折腰事权贵，使我不得开心颜！</div>

<h3 id="登金陵凤凰台" class="poem-title">
  <a href="#登金陵凤凰台" class="headerlink" title="登金陵凤凰台"></a>
  登金陵凤凰台
</h3>
<div class="poem-content">凤凰台上凤凰游，凤去台空江自流。<br>
吴宫花草埋幽径，晋代衣冠成古丘。<br>
三山半落青天外，二水中分白鹭洲。<br>
总为浮云能蔽日，长安不见使人愁。</div>

<h3 id="江上寄巴东故人" class="poem-title">
  <a href="#江上寄巴东故人" class="headerlink" title="江上寄巴东故人"></a>
  江上寄巴东故人
</h3>
<div class="poem-content">
  汉水波浪远，巫山云雨飞。<br>
  东风吹客梦，西落此中时。<br>
  觉后思白帝，佳人与我违。<br>
  瞿塘饶贾客，音信莫令稀。
</div>

<h3 id="杜陵绝句" class="poem-title">
  <a href="#杜陵绝句" class="headerlink" title="杜陵绝句"></a>
  杜陵绝句
</h3>
<div class="poem-content">
  南登杜陵上，北望五陵间。<br>
  秋水明落日，流光灭远山。<br>
</div>

<h2 id="王维" class="poet-name">
  <a href="#王维" class="headerlink" title="王维"></a>
  王维
</h2>

<h3 id="汉江临泛" class="poem-title">
  <a href="#汉江临泛" class="headerlink" title="汉江临泛"></a>
  汉江临泛
</h3>
<div class="poem-content">
楚塞三湘接，荆门九派通。<br>
江流天地外，山色有无中。<br>
郡邑浮前浦，波澜动远空。<br>
襄阳好风日，留醉与山翁。
</div>

<h3 id="山居秋暝" class="poem-title">
  <a href="#山居秋暝" class="headerlink" title="山居秋暝"></a>
  山居秋暝
</h3>
<div class="poem-content">
空山新雨后，天气晚来秋。<br>
明月松间照，清泉石上流。<br>
竹喧归浣女，莲动下渔舟。<br>
随意春芳歇，王孙自可留。
</div>

<h3 id="送梓州李使君" class="poem-title">
  <a href="#送梓州李使君" class="headerlink" title="送梓州李使君"></a>
  送梓州李使君
</h3>
<div class="poem-content">
万壑树参天，千山响杜鹃。<br>
山中一夜雨，树杪百重泉。<br>
汉女输橦布，巴人讼芋田。<br>
文翁翻教授，不敢倚先贤。
</div>

<h3 id="使至塞上" class="poem-title">
  <a href="#使至塞上" class="headerlink" title="使至塞上"></a>
  使至塞上
</h3>
<div class="poem-content">
单车欲问边，属国过居延。<br>
征蓬出汉塞，归雁入胡天。<br>
大漠孤烟直，长河落日圆。<br>
萧关逢候骑，都护在燕然。
</div>

<h3 id="田园乐" class="poem-title">
  <a href="#田园乐" class="headerlink" title="田园乐"></a>
  田园乐
</h3>
<div class="poem-content">
桃红复含宿雨，柳绿更带朝烟。<br>
花落家童未扫，莺啼山客犹眠。
</div>

<h3 id="过香积寺" class="poem-title">
  <a href="#过香积寺" class="headerlink" title="过香积寺"></a>
  过香积寺
</h3>
<div class="poem-content">
不知香积寺，数里入云峰。<br>
古木无人径，深山何处钟。<br>
泉声咽危石，日色冷青松。<br>
薄暮空潭曲，安禅制毒龙。
</div>

<h3 id="九月九日忆山东兄弟" class="poem-title">
  <a href="#九月九日忆山东兄弟" class="headerlink" title="九月九日忆山东兄弟"></a>
  九月九日忆山东兄弟
</h3>
<div class="poem-content">
独在异乡为异客，每逢佳节倍思亲。<br>
遥知兄弟登高处，遍插茱萸少一人。
</div>

<h3 id="送沈子归江东" class="poem-title">
  <a href="#送沈子归江东" class="headerlink" title="送沈子归江东"></a>
  送沈子归江东
</h3>
<div class="poem-content">
杨柳渡头行客稀，罟师荡桨向临圻。<br>
惟有相思似春色，江南江北送君归。
</div>

<h3 id="送元二使安西" class="poem-title">
  <a href="#送元二使安西" class="headerlink" title="送元二使安西"></a>
  送元二使安西
</h3>
<div class="poem-content">
渭城朝雨浥轻尘，客舍青青柳色新。<br>
劝君更尽一杯酒，西出阳关无故人。
</div>

<h3 id="少年行二首" class="poem-title">
  <a href="#少年行二首" class="headerlink" title="少年行二首"></a>
  少年行二首
</h3>
<div class="poem-content">
新丰美酒斗十千，咸阳游侠多少年。<br>
相逢意气为君饮，系马高楼垂柳边。<br>
出身仕汉羽林郎，初随骠骑战渔阳。<br>
孰知不向边庭苦，纵死犹闻侠骨香。
</div>

<h3 id="终南别业" class="poem-title">
  <a href="#终南别业" class="headerlink" title="终南别业"></a>
  终南别业
</h3>
<div class="poem-content">
中岁颇好道，晚家南山陲。<br>
兴来每独往，胜事空自知。<br>
行到水穷处，坐看云起时。<br>
偶然值林叟，谈笑无还期。
</div>

<h3 id="观猎" class="poem-title">
  <a href="#观猎" class="headerlink" title="观猎"></a>
  观猎
</h3>
<div class="poem-content">
风劲角弓鸣，将军猎渭城。<br>
草枯鹰眼疾，雪尽马蹄轻。<br>
忽过新丰市，还归细柳营。<br>
回看射雕处，千里暮云平。
</div>

<h3 id="杂诗" class="poem-title">
  <a href="#杂诗" class="headerlink" title="杂诗"></a>
  杂诗
</h3>
<div class="poem-content">
君自故乡来，应知故乡事。<br>
来日绮窗前，寒梅著花未？
</div>

<h3 id="酌酒与裴迪" class="poem-title">
  <a href="#酌酒与裴迪" class="headerlink" title="酌酒与裴迪"></a>
  酌酒与裴迪
</h3>
<div class="poem-content">
酌酒与君君自宽，人情翻覆似波澜。<br>
白首相知犹按剑，朱门先达笑弹冠。<br>
草色全经细雨湿，花枝欲动春风寒。<br>
世事浮云何足问，不如高卧且加餐。
</div>

<h3 id="辋川闲居赠裴秀才迪" class="poem-title">
  <a href="#辋川闲居赠裴秀才迪" class="headerlink" title="辋川闲居赠裴秀才迪"></a>
  辋川闲居赠裴秀才迪
</h3>
<div class="poem-content">
寒山转苍翠，秋水日潺湲。<br>
倚杖柴门外，临风听暮蝉。<br>
渡头馀落日，墟里上孤烟。<br>
复值接舆醉，狂歌五柳前。
</div>

<h3 id="淇上别赵仙舟" class="poem-title">
  <a href="#淇上别赵仙舟" class="headerlink" title="淇上别赵仙舟"></a>
  淇上别赵仙舟
</h3>
<div class="poem-content">
相逢方一笑，相送还成泣。<br>
祖帐已伤离，荒城复愁入。<br>
天寒远山净，日暮长河急。<br>
解缆君已遥，望君犹伫立。
</div>

<h3 id="冬晚对雪忆胡居士家" class="poem-title">
  <a href="#冬晚对雪忆胡居士家" class="headerlink" title="冬晚对雪忆胡居士家"></a>
  冬晚对雪忆胡居士家
</h3>
<div class="poem-content">
寒更传晓箭，清镜览衰颜。<br>
隔牖风惊竹，开门雪满山。<br>
洒空深巷静，积素广庭闲。<br>
借问袁安舍，翛然尚闭关。
</div>

<h3 id="老将行" class="poem-title">
  <a href="#老将行" class="headerlink" title="老将行"></a>
  老将行
</h3>
<div class="poem-content">
少年十五二十时，步行夺得胡马骑。<br>
射杀山中白额虎，肯数邺下黄须儿！<br>
一身转战三千里，一剑曾当百万师。<br>
汉兵奋迅如霹雳，虏骑崩腾畏蒺藜。<br>
卫青不败由天幸，李广无功缘数奇。<br>
自从弃置便衰朽，世事蹉跎成白首。<br>
昔时飞箭无全目，今日垂杨生左肘。<br>
路旁时卖故侯瓜，门前学种先生柳。<br>
苍茫古木连穷巷，寥落寒山对虚牖。<br>
誓令疏勒出飞泉，不似颍川空使酒。<br>
贺兰山下阵如云，羽檄交驰日夕闻。<br>
节使三河募年少，诏书五道出将军。<br>
试拂铁衣如雪色，聊持宝剑动星文。<br>
愿得燕弓射大将，耻令越甲鸣吾君。<br>
莫嫌旧日云中守，犹堪一战取功勋。
</div>

<h3 id="洛阳女儿行" class="poem-title">
  <a href="#洛阳女儿行" class="headerlink" title="洛阳女儿行"></a>
  洛阳女儿行
</h3>
<div class="poem-content">
洛阳女儿对门居，才可颜容十五余。<br>
良人玉勒乘骢马，侍女金盘脍鲤鱼。<br>
画阁朱楼尽相望，红桃绿柳垂檐向。<br>
罗帷送上七香车，宝扇迎归九华帐。<br>
狂夫富贵在青春，意气骄奢剧季伦。<br>
自怜碧玉亲教舞，不惜珊瑚持与人。<br>
春窗曙灭九微火，九微片片飞花琐。<br>
戏罢曾无理曲时，妆成祗是熏香坐。<br>
城中相识尽繁华，日夜经过赵李家。<br>
谁怜越女颜如玉，贫贱江头自浣纱。
</div>

<h2 id="张继" class="poet-name">
  <a href="#张继" class="headerlink" title="张继"></a>
  张继
</h2>

<h3 id="枫桥夜泊" class="poem-title">
  <a href="#枫桥夜泊" class="headerlink" title="枫桥夜泊"></a>
  枫桥夜泊
</h3>
<div class="poem-content">
月落乌啼霜满天，江枫渔火对愁眠。<br>
姑苏城外寒山寺，夜半钟声到客船。
</div>

<h2 id="岑参" class="poet-name">
  <a href="#岑参" class="headerlink" title="岑参"></a>
  岑参
</h2>

<h3 id="白雪歌送武判官归京" class="poem-title">
  <a href="#白雪歌送武判官归京" class="headerlink" title="白雪歌送武判官归京"></a>
  白雪歌送武判官归京
</h3>
<div class="poem-content">
北风卷地白草折，胡天八月即飞雪。<br>
忽如一夜春风来，千树万树梨花开。<br>
散入珠帘湿罗幕，狐裘不暖锦衾薄。<br>
将军角弓不得控，都护铁衣冷难着。<br>
瀚海阑干百丈冰，愁云惨淡万里凝。<br>
中军置酒饮归客，胡琴琵琶与羌笛。<br>
纷纷暮雪下辕门，风掣红旗冻不翻。<br>
轮台东门送君去，去时雪满天山路。<br>
山回路转不见君，雪上空留马行处。
</div>

<h3 id="走马川行奉送封大夫出师西征" class="poem-title">
  <a href="#走马川行奉送封大夫出师西征" class="headerlink" title="走马川行奉送封大夫出师西征"></a>
  走马川行奉送封大夫出师西征
</h3>
<div class="poem-content">
君不见走马川行雪海边，平沙莽莽黄入天。<br>
轮台九月风夜吼，一川碎石大如斗，随风满地石乱走。<br>
匈奴草黄马正肥，金山西见烟尘飞，汉家大将西出师。<br>
将军金甲夜不脱，半夜军行戈相拨，风头如刀面如割。<br>
马毛带雪汗气蒸，五花连钱旋作冰，幕中草檄砚水凝。<br>
虏骑闻之应胆慑，料知短兵不敢接，车师西门伫献捷。
</div>

<h3 id="发临洮将赴北庭留别" class="poem-title">
  <a href="#发临洮将赴北庭留别" class="headerlink" title="发临洮将赴北庭留别"></a>
  发临洮将赴北庭留别
</h3>
<div class="poem-content">
闻说轮台路，连年见雪飞。<br>
春风曾不到，汉使亦应稀。<br>
白草通疏勒，青山过武威。<br>
勤王敢道远，私向梦中归。
</div>

<h3 id="碛中作" class="poem-title">
  <a href="#碛中作" class="headerlink" title="碛中作"></a>
  碛中作
</h3>
<div class="poem-content">
走马西来欲到天，辞家见月两回圆。<br>
今夜不知何处宿，平沙万里绝人烟。
</div>

<h3 id="逢入京使" class="poem-title">
  <a href="#逢入京使" class="headerlink" title="逢入京使"></a>
  逢入京使
</h3>
<div class="poem-content">
故园东望路漫漫，双袖龙钟泪不干。<br>
马上相逢无纸笔，凭君传语报平安。
</div>

<h3 id="送李副使赴碛西官军" class="poem-title">
  <a href="#送李副使赴碛西官军" class="headerlink" title="送李副使赴碛西官军"></a>
  送李副使赴碛西官军
</h3>
<div class="poem-content">
火山六月应更热，赤亭道口行人绝。<br>
知君惯度祁连城，岂能愁见轮台月。<br>
脱鞍暂入酒家垆，送君万里西击胡。<br>
功名祗向马上取，真是英雄一丈夫。
</div>

<h3 id="行军九日思长安故园" class="poem-title">
  <a href="#行军九日思长安故园" class="headerlink" title="行军九日思长安故园"></a>
  行军九日思长安故园
</h3>
<div class="poem-content">
强欲登高去，无人送酒来。<br>
遥怜故园菊，应傍战场开。
</div>

<h3 id="西过渭州见渭水思秦川" class="poem-title">
  <a href="#西过渭州见渭水思秦川" class="headerlink" title="西过渭州见渭水思秦川"></a>
  西过渭州见渭水思秦川
</h3>
<div class="poem-content">
渭水东流去，何时到雍州？<br>
凭添两行泪，寄向故园流。
</div>

<h2 id="高适" class="poet-name">
  <a href="#高适" class="headerlink" title="高适"></a>
  高适
</h2>

<h3 id="燕歌行" class="poem-title">
  <a href="#燕歌行" class="headerlink" title="燕歌行"></a>
  燕歌行
</h3>
<div class="poem-content">
汉家烟尘在东北，汉将辞家破残贼。<br>
男儿本自重横行，天子非常赐颜色。<br>
摐金伐鼓下榆关，旌旆逶迤碣石间。<br>
校尉羽书飞瀚海，单于猎火照狼山。<br>
山川萧条极边土，胡骑凭陵杂风雨。<br>
战士军前半死生，美人帐下犹歌舞。<br>
大漠穷秋塞草腓，孤城落日斗兵稀。<br>
身当恩遇恒轻敌，力尽关山未解围。<br>
铁衣远戍辛勤久，玉箸应啼别离后。<br>
少妇城南欲断肠，征人蓟北空回首。<br>
边庭飘飖那可度，绝域苍茫更何有。<br>
杀气三时作阵云，寒声一夜传刁斗。<br>
相看白刃血纷纷，死节从来岂顾勋。<br>
君不见沙场征战苦，至今犹忆李将军。
</div>

<h3 id="别董大" class="poem-title">
  <a href="#别董大" class="headerlink" title="别董大"></a>
  别董大
</h3>
<div class="poem-content">
千里黄云白日曛，北风吹雁雪纷纷。<br>
莫愁前路无知己，天下谁人不识君。
</div>

<h3 id="除夜作" class="poem-title">
  <a href="#除夜作" class="headerlink" title="除夜作"></a>
  除夜作
</h3>
<div class="poem-content">
旅馆寒灯独不眠，客心何事转凄然。<br>
故乡今夜思千里，霜鬓明朝又一年。
</div>

<h3 id="送蹇秀才赴临洮" class="poem-title">
  <a href="#送蹇秀才赴临洮" class="headerlink" title="送蹇秀才赴临洮"></a>
  送蹇秀才赴临洮
</h3>
<div class="poem-content">
怅望日千里，如何今二毛。<br>
犹思阳谷去，莫厌陇山高。<br>
倚马见雄笔，随身唯宝刀。<br>
料君终自致，勋业在临洮。
</div>

<h3 id="送李少府贬峡中王少府贬长沙" class="poem-title">
  <a href="#送李少府贬峡中王少府贬长沙" class="headerlink" title="送李少府贬峡中王少府贬长沙"></a>
  送李少府贬峡中王少府贬长沙
</h3>
<div class="poem-content">
嗟君此别意何如，驻马衔杯问谪居。<br>
巫峡啼猿数行泪，衡阳归雁几封书。<br>
青枫江上秋帆远，白帝城边古木疏。<br>
圣代即今多雨露，暂时分手莫踌躇。
</div>

<h3 id="塞上听吹笛" class="poem-title">
  <a href="#塞上听吹笛" class="headerlink" title="塞上听吹笛"></a>
  塞上听吹笛
</h3>
<div class="poem-content">
雪净胡天牧马还，月明羌笛戍楼间。<br>
借问梅花何处落，风吹一夜满关山。
</div>

<h3 id="人日寄杜二拾遗" class="poem-title">
  <a href="#人日寄杜二拾遗" class="headerlink" title="人日寄杜二拾遗"></a>
  人日寄杜二拾遗
</h3>
<div class="poem-content">
人日题诗寄草堂，遥怜故人思故乡。<br>
柳条弄色不忍见，梅花满枝空断肠。<br>
身在远藩无所预，心怀百忧复千虑。<br>
今年人日空相忆，明年人日知何处。<br>
一卧东山三十春，岂知书剑老风尘。<br>
龙钟还忝二千石，愧尔东西南北人。
</div>

<h2 id="严武" class="poet-name">
  <a href="#严武" class="headerlink" title="严武"></a>
  严武
</h2>

<h3 id="军城早秋" class="poem-title">
  <a href="#军城早秋" class="headerlink" title="军城早秋"></a>
  军城早秋
</h3>
<div class="poem-content">
昨夜秋风入汉关，朔云边月满西山。<br>
更催飞将追骄虏，莫遣沙场匹马还。
</div>

<h2 id="张旭" class="poet-name">
  <a href="#张旭" class="headerlink" title="张旭"></a>
  张旭
</h2>

<h3 id="山行留客" class="poem-title">
  <a href="#山行留客" class="headerlink" title="山行留客"></a>
  山行留客
</h3>
<div class="poem-content">
山光物态弄春晖，莫为轻阴便拟归。<br>
纵使晴明无雨色，入云深处亦沾衣。
</div>

<h2 id="王之涣" class="poet-name">
  <a href="#王之涣" class="headerlink" title="王之涣"></a>
  王之涣
</h2>

<h3 id="凉州词" class="poem-title">
  <a href="#凉州词" class="headerlink" title="凉州词"></a>
  凉州词
</h3>
<div class="poem-content">
黄河远上白云间，一片孤城万仞山。<br>
羌笛何须怨杨柳，春风不度玉门关。
</div>

<h3 id="送别" class="poem-title">
  <a href="#送别" class="headerlink" title="送别"></a>
  送别
</h3>
<div class="poem-content">
杨柳东门树，青青夹御河。<br>
近来攀折苦，应为别离多。
</div>

<h3 id="登鹳雀楼" class="poem-title">
  <a href="#登鹳雀楼" class="headerlink" title="登鹳雀楼"></a>
  登鹳雀楼
</h3>
<div class="poem-content">
白日依山尽，黄河入海流。<br>
欲穷千里目，更上一层楼。
</div>

<h2 id="王翰" class="poet-name">
  <a href="#王翰" class="headerlink" title="王翰"></a>
  王翰
</h2>

<h3 id="凉州词" class="poem-title">
  <a href="#凉州词" class="headerlink" title="凉州词"></a>
  凉州词
</h3>
<div class="poem-content">
葡萄美酒夜光杯，欲饮琵琶马上催。<br>
醉卧沙场君莫笑，古来征战几人回。
</div>

<h2 id="王昌龄" class="poet-name">
  <a href="#王昌龄" class="headerlink" title="王昌龄"></a>
  王昌龄
</h2>

<h3 id="从军行" class="poem-title">
  <a href="#从军行" class="headerlink" title="从军行"></a>
  从军行
</h3>
<div class="poem-content">
烽火城西百尺楼，黄昏独上海风秋。<br>
更吹羌笛关山月，无那金闺万里愁。
</div>

<div class="poem-content">
琵琶起舞换新声，总是关山旧别情。<br>
撩乱边愁听不尽，高高秋月照长城。
</div>

<div class="poem-content">
青海长云暗雪山，孤城遥望玉门关。<br>
黄沙百战穿金甲，不破楼兰终不还。
</div>

<div class="poem-content">
大漠风尘日色昏，红旗半卷出辕门。<br>
前军夜战洮河北，已报生擒吐谷浑。
</div>

<h3 id="芙蓉楼送辛渐" class="poem-title">
  <a href="#芙蓉楼送辛渐" class="headerlink" title="芙蓉楼送辛渐"></a>
  芙蓉楼送辛渐
</h3>
<div class="poem-content">
寒雨连江夜入吴，平明送客楚山孤。<br>
洛阳亲友如相问，一片冰心在玉壶。
</div>

<h3 id="送魏二" class="poem-title">
  <a href="#送魏二" class="headerlink" title="送魏二"></a>
  送魏二
</h3>
<div class="poem-content">
醉别江楼橘柚香，江风引雨入舟凉。<br>
忆君遥在潇湘月，愁听清猿梦里长。
</div>

<h3 id="塞上曲" class="poem-title">
  <a href="#塞上曲" class="headerlink" title="塞上曲"></a>
  塞上曲
</h3>
<div class="poem-content">
蝉鸣空桑林，八月萧关道。<br>
出塞入塞寒，处处黄芦草。<br>
从来幽并客，皆共沙尘老。<br>
莫学游侠儿，矜夸紫骝好。
</div>

<h3 id="塞下曲" class="poem-title">
  <a href="#塞下曲" class="headerlink" title="塞下曲"></a>
  塞下曲
</h3>
<div class="poem-content">
饮马渡秋水，水寒风似刀。<br>
平沙日未没，黯黯见临洮。<br>
昔日长城战，咸言意气高。<br>
黄尘足今古，白骨乱蓬蒿。
</div>

<h3 id="出塞" class="poem-title">
  <a href="#出塞" class="headerlink" title="出塞"></a>
  出塞
</h3>
<div class="poem-content">
秦时明月汉时关，万里长征人未还。<br>
但使龙城飞将在，不教胡马度阴山。
</div>

<h3 id="长信秋词" class="poem-title">
  <a href="#长信秋词" class="headerlink" title="长信秋词"></a>
  长信秋词
</h3>
<div class="poem-content">
奉帚平明金殿开，且将团扇共徘徊。<br>
玉颜不及寒鸦色，犹带昭阳日影来。
</div>

<h2 id="祖咏" class="poet-name">
  <a href="#祖咏" class="headerlink" title="祖咏"></a>
  祖咏
</h2>

<h3 id="终南望余雪" class="poem-title">
  <a href="#终南望余雪" class="headerlink" title="终南望余雪"></a>
  终南望余雪
</h3>
<div class="poem-content">
终南阴岭秀，积雪浮云端。<br>
林表明霁色，城中增暮寒。
</div>

<h3 id="望蓟门" class="poem-title">
  <a href="#望蓟门" class="headerlink" title="望蓟门"></a>
  望蓟门
</h3>
<div class="poem-content">
燕台一望客心惊，笳鼓喧喧汉将营。<br>
万里寒光生积雪，三边曙色动危旌。<br>
沙场烽火连胡月，海畔云山拥蓟城。<br>
少小虽非投笔吏，论功还欲请长缨。
</div>

<h3 id="别怨" class="poem-title">
  <a href="#别怨" class="headerlink" title="别怨"></a>
  别怨
</h3>
<div class="poem-content">
送别到中流，秋船倚渡头。<br>
相看尚不远，未可即回舟。
</div>

<h2 id="张九龄" class="poet-name">
  <a href="#张九龄" class="headerlink" title="张九龄"></a>
  张九龄
</h2>

<h3 id="感遇" class="poem-title">
  <a href="#感遇" class="headerlink" title="感遇"></a>
  感遇
</h3>
<div class="poem-content">
兰叶春葳蕤，桂华秋皎洁。<br>
欣欣此生意，自尔为佳节。<br>
谁知林栖者，闻风坐相悦。<br>
草木有本心，何求美人折！
</div>

<div class="poem-content">
江南有丹橘，经冬犹绿林。<br>
岂伊地气暖？自有岁寒心。<br>
可以荐嘉客，奈何阻重深。<br>
运命惟所遇，循环不可寻。<br>
徒言树桃李，此木岂无阴？
</div>

<h3 id="望月怀远" class="poem-title">
  <a href="#望月怀远" class="headerlink" title="望月怀远"></a>
  望月怀远
</h3>
<div class="poem-content">
海上生明月，天涯共此时。<br>
情人怨遥夜，竟夕起相思。<br>
灭烛怜光满，披衣觉露滋。<br>
不堪盈手赠，还寝梦佳期。
</div>

<h3 id="送韦城李少府" class="poem-title">
  <a href="#送韦城李少府" class="headerlink" title="送韦城李少府"></a>
  送韦城李少府
</h3>
<div class="poem-content">
送客南昌尉，离亭西候春。<br>
野花看欲尽，林鸟听犹新。<br>
别酒青门路，归轩白马津。<br>
相知无远近，万里尚为邻。
</div>

<h2 id="孟浩然" class="poet-name">
  <a href="#孟浩然" class="headerlink" title="孟浩然"></a>
  孟浩然
</h2>

<h3 id="早寒江上有怀" class="poem-title">
  <a href="#早寒江上有怀" class="headerlink" title="早寒江上有怀"></a>
  早寒江上有怀
</h3>
<div class="poem-content">
木落雁南度，北风江上寒。<br>
我家襄水曲，遥隔楚云端。<br>
乡泪客中尽，孤帆天际看。<br>
迷津欲有问，平海夕漫漫。
</div>

<h3 id="宿建德江" class="poem-title">
  <a href="#宿建德江" class="headerlink" title="宿建德江"></a>
  宿建德江
</h3>
<div class="poem-content">
移舟泊烟渚，日暮客愁新。<br>
野旷天低树，江清月近人。
</div>

<h3 id="夏日南亭怀辛大" class="poem-title">
  <a href="#夏日南亭怀辛大" class="headerlink" title="夏日南亭怀辛大"></a>
  夏日南亭怀辛大
</h3>
<div class="poem-content">
山光忽西落，池月渐东上。<br>
散发乘夕凉，开轩卧闲敞。<br>
荷风送香气，竹露滴清响。<br>
欲取鸣琴弹，恨无知音赏。<br>
感此怀故人，中宵劳梦想。
</div>

<h3 id="宿桐庐江寄广陵旧游" class="poem-title">
  <a href="#宿桐庐江寄广陵旧游" class="headerlink" title="宿桐庐江寄广陵旧游"></a>
  宿桐庐江寄广陵旧游
</h3>
<div class="poem-content">
山暝闻猿愁，沧江急夜流。<br>
风鸣两岸叶，月照一孤舟。<br>
建德非吾土，维扬忆旧游。<br>
还将两行泪，遥寄海西头。
</div>

<h3 id="与诸子登岘山" class="poem-title">
  <a href="#与诸子登岘山" class="headerlink" title="与诸子登岘山"></a>
  与诸子登岘山
</h3>
<div class="poem-content">
人事有代谢，往来成古今。<br>
江山留胜迹，我辈复登临。<br>
水落鱼梁浅，天寒梦泽深。<br>
羊公碑尚在，读罢泪沾襟。
</div>

<h3 id="渡浙江问舟中" class="poem-title">
  <a href="#渡浙江问舟中" class="headerlink" title="渡浙江问舟中"></a>
  渡浙江问舟中
</h3>
<div class="poem-content">
潮落江平未有风，扁舟共济与君同。<br>
时时引领望天末，何处青山是越中。
</div>

<h3 id="送杜十四之江南" class="poem-title">
  <a href="#送杜十四之江南" class="headerlink" title="送杜十四之江南"></a>
  送杜十四之江南
</h3>
<div class="poem-content">
荆吴相接水为乡，君去春江正淼茫。<br>
日暮征帆何处泊，天涯一望断人肠。
</div>

<h2 id="张谓" class="poet-name">
  <a href="#张谓" class="headerlink" title="张谓"></a>
  张谓
</h2>

<h3 id="同王征君湘中有怀" class="poem-title">
  <a href="#同王征君湘中有怀" class="headerlink" title="同王征君湘中有怀"></a>
  同王征君湘中有怀
</h3>
<div class="poem-content">
八月洞庭秋，潇湘水北流。<br>
还家万里梦，为客五更愁。<br>
不用开书帙，偏宜上酒楼。<br>
故人京洛满，何日复同游。
</div>

<h3 id="早梅" class="poem-title">
  <a href="#早梅" class="headerlink" title="早梅"></a>
  早梅
</h3>
<div class="poem-content">
一树寒梅白玉条，迥临村路傍溪桥。<br>
不知近水花先发，疑是经冬雪未销。
</div>

<h2 id="韦承庆" class="poet-name">
  <a href="#韦承庆" class="headerlink" title="韦承庆"></a>
  韦承庆
</h2>

<h3 id="南行别弟" class="poem-title">
  <a href="#南行别弟" class="headerlink" title="南行别弟"></a>
  南行别弟
</h3>
<div class="poem-content">
澹澹长江水，悠悠远客情。<br>
落花相与恨，到地一无声。
</div>

<h2 id="李颀" class="poet-name">
  <a href="#李颀" class="headerlink" title="李颀"></a>
  李颀
</h2>

<h3 id="古从军行" class="poem-title">
  <a href="#古从军行" class="headerlink" title="古从军行"></a>
  古从军行
</h3>
<div class="poem-content">
白日登山望烽火，黄昏饮马傍交河。<br>
行人刁斗风沙暗，公主琵琶幽怨多。<br>
野云万里无城郭，雨雪纷纷连大漠。<br>
胡雁哀鸣夜夜飞，胡儿眼泪双双落。<br>
闻道玉门犹被遮，应将性命逐轻车。<br>
年年战骨埋荒外，空见蒲桃入汉家。
</div>

<h3 id="古意" class="poem-title">
  <a href="#古意" class="headerlink" title="古意"></a>
  古意
</h3>
<div class="poem-content">
男儿事长征，少小幽燕客。<br>
赌胜马蹄下，由来轻七尺。<br>
杀人莫敢前，须如猬毛磔。<br>
黄云陇底白云飞，未得报恩不得归。<br>
辽东小妇年十五，惯弹琵琶解歌舞。<br>
今为羌笛出塞声，使我三军泪如雨。
</div>

<h3 id="送魏万之京" class="poem-title">
  <a href="#送魏万之京" class="headerlink" title="送魏万之京"></a>
  送魏万之京
</h3>
<div class="poem-content">
朝闻游子唱离歌，昨夜微霜初渡河。<br>
鸿雁不堪愁里听，云山况是客中过。<br>
关城树色催寒近，御苑砧声向晚多。<br>
莫见长安行乐处，空令岁月易蹉跎。
</div>

<h3 id="送陈章甫" class="poem-title">
  <a href="#送陈章甫" class="headerlink" title="送陈章甫"></a>
  送陈章甫
</h3>
<div class="poem-content">
四月南风大麦黄，枣花未落桐叶长。<br>
青山朝别暮还见，嘶马出门思旧乡。<br>
陈侯立身何坦荡，虬须虎眉仍大颡。<br>
腹中贮书一万卷，不肯低头在草莽。<br>
东门酤酒饮我曹，心轻万事如鸿毛。<br>
醉卧不知白日暮，有时空望孤云高。<br>
长河浪头连天黑，津口停舟渡不得。<br>
郑国游人未及家，洛阳行子空叹息。<br>
闻道故林相识多，罢官昨日今如何。
</div>

<h2 id="崔颢" class="poet-name">
  <a href="#崔颢" class="headerlink" title="崔颢"></a>
  崔颢
</h2>

<h3 id="黄鹤楼" class="poem-title">
  <a href="#黄鹤楼" class="headerlink" title="黄鹤楼"></a>
  黄鹤楼
</h3>
<div class="poem-content">
昔人已乘黄鹤去，此地空余黄鹤楼。<br>
黄鹤一去不复返，白云千载空悠悠。<br>
晴川历历汉阳树，芳草萋萋鹦鹉洲。<br>
日暮乡关何处是？烟波江上使人愁。
</div>

<h2 id="贺知章" class="poet-name">
  <a href="#贺知章" class="headerlink" title="贺知章"></a>
  贺知章
</h2>

<h3 id="回乡偶书" class="poem-title">
  <a href="#回乡偶书" class="headerlink" title="回乡偶书"></a>
  回乡偶书
</h3>
<div class="poem-content">
少小离家老大回，乡音无改鬓毛衰。<br>
儿童相见不相识，笑问客从何处来。
</div>

<div class="poem-content">
离别家乡岁月多，近来人事半消磨。<br>
惟有门前镜湖水，春风不改旧时波。
</div>

<h2 id="白居易" class="poet-name">
  <a href="#白居易" class="headerlink" title="白居易"></a>
  白居易
</h2>

<h3 id="长恨歌" class="poem-title">
  <a href="#长恨歌" class="headerlink" title="长恨歌"></a>
  长恨歌
</h3>
<div class="poem-content">汉皇重色思倾国，御宇多年求不得。杨家有女初长成，养在深闺人未识。天生丽质难自弃，一朝选在君王侧。回眸一笑百媚生，六宫粉黛无颜色。春寒赐浴华清池，温泉水滑洗凝脂。侍儿扶起娇无力，始是新承恩泽时。云鬓花颜金步摇，芙蓉帐暖度春宵。春宵苦短日高起，从此君王不早朝。承欢侍宴无闲暇，春从春游夜专夜。后宫佳丽三千人，三千宠爱在一身。金屋妆成娇侍夜，玉楼宴罢醉和春。姊妹弟兄皆列土，可怜光彩生门户。遂令天下父母心，不重生男重生女。骊宫高处入青云，仙乐风飘处处闻。缓歌慢舞凝丝竹，尽日君王看不足。渔阳鼙鼓动地来，惊破《霓裳羽衣曲》。九重城阙烟尘生，千乘万骑西南行。翠华摇摇行复止，西出都门百余里。六军不发无奈何，宛转蛾眉马前死。花钿委地无人收，翠翘金雀玉搔头。君王掩面救不得，回看血泪相和流。黄埃散漫风萧索，云栈萦纡登剑阁。峨嵋山下少人行，旌旗无光日色薄。蜀江水碧蜀山青，圣主朝朝暮暮情。行宫见月伤心色，夜雨闻铃肠断声。天旋日转回龙驭，到此踌躇不能去。马嵬坡下泥土中，不见玉颜空死处。君臣相顾尽沾衣，东望都门信马归。归来池苑皆依旧，太液芙蓉未央柳。芙蓉如面柳如眉，对此如何不泪垂？春风桃李花开夜，秋雨梧桐叶落时。西宫南内多秋草，落叶满阶红不扫。梨园弟子白发新，椒房阿监青娥老。夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天。鸳鸯瓦冷霜华重，翡翠衾寒谁与共？悠悠生死别经年，魂魄不曾来入梦。临邛道士鸿都客，能以精诚致魂魄。为感君王辗转思，遂教方士殷勤觅。排空驭气奔如电，升天入地求之遍。上穷碧落下黄泉，两处茫茫皆不见。忽闻海上有仙山，山在虚无缥缈间。楼阁玲珑五云起，其中绰约多仙子。中有一人字太真，雪肤花貌参差是。金阙西厢叩玉扃，教小玉报双成。闻道汉家天子使，九华帐里梦魂惊。揽衣推枕起徘徊，珠箔银屏迤逦开。云鬓半偏新睡觉，花冠不整下堂来。风吹仙袂飘飖举，犹似霓裳羽衣舞。玉容寂寞泪阑干，梨花一枝春带雨。含情凝睇谢君王，一别音容两渺茫。昭阳殿里恩爱绝，蓬莱宫中日月长。回头下望人寰处，不见长安见尘雾。惟将旧物表深情，钿合金钗寄将去。钗留一股合一扇，钗擘黄金合分钿。但令心似金钿坚，天上人间会相见。临别殷勤重寄词，词中有誓两心知。七月七日长生殿，夜半无人私语时。在天愿作比翼鸟，在地愿为连理枝。天长地久有时尽，此恨绵绵无绝期。</div>
<h3 id="琵琶行" class="poem-title">
  <a href="#琵琶行" class="headerlink" title="琵琶行"></a>
  琵琶行
</h3>
<div class="poem-content">浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。忽闻水上琵琶声，主人忘归客不发。寻声暗问弹者谁？琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。低眉信手续续弹，说尽心中无限事。轻拢慢捻抹复挑，初为霓裳后六幺。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声渐歇。别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，惟见江心秋月白。沉吟放拨插弦中，整顿衣裳起敛容。自言本是京城女，家在虾蟆陵下住。十三学得琵琶成，名属教坊第一部。曲罢曾教善才服，妆成每被秋娘妒。武陵年少争缠头，一曲红绡不知数。钿头银篦击节碎，血色罗裙翻酒污。今年欢笑复明年，秋月春风等闲度。弟走从军阿姨死，暮去朝来颜色故。门前冷落车马稀，老大嫁作商人妇。商人重利轻别离，前月浮梁买茶去。去来江口求空船，绕船月明江水寒。夜深忽梦少年事，梦啼红妆泪阑干。我闻琵琶已叹息，又闻此语重唧唧。同是天涯沦落人，相逢何必曾相识。我从去岁辞帝京，谪居卧病浔阳城。浔阳地僻无音乐，终岁不闻丝竹声。住近湓城地低湿，黄芦苦竹绕宅生。其间旦暮闻何物？杜鹃啼血猿哀鸣。春江花朝秋月夜，往往取酒还独倾。岂无山歌与村笛？呕哑嘲哳难为听。今夜闻君琵琶语，如听仙乐耳暂明。莫辞更坐弹一曲，为君翻作琵琶行。感我此言良久立，却坐促弦弦转急。凄凄不似向前声，满座重闻皆掩泣。座中泣下谁最多？江州司马青衫湿。</div>

<h3 id="观刈麦" class="poem-title">
  <a href="#观刈麦" class="headerlink" title="观刈麦"></a>
  观刈麦
</h3>
<div class="poem-content">
田家少闲月，五月人倍忙。<br>
夜来南风起，小麦覆陇黄。<br>
妇姑荷箪食，童稚携壶浆。<br>
相随饷田去，丁壮在南冈。<br>
足蒸暑土气，背灼炎天光。<br>
力尽不知热，但惜夏日长。<br>
复有贫妇人，抱子在其旁。<br>
右手秉遗穗，左臂悬敝筐。<br>
听其相顾言，闻者为悲伤。<br>
家田输税尽，拾此充饥肠。<br>
今我何功德？曾不事农桑。<br>
吏禄三百石，岁晏有余粮。<br>
念此私自愧，尽日不能忘。
</div>

<h3 id="卖炭翁" class="poem-title">
  <a href="#卖炭翁" class="headerlink" title="卖炭翁"></a>
  卖炭翁
</h3>
<div class="poem-content">
卖炭翁，伐薪烧炭南山中。<br>
满面尘灰烟火色，两鬓苍苍十指黑。<br>
卖炭得钱何所营？身上衣裳口中食。<br>
可怜身上衣正单，心忧炭贱愿天寒。<br>
夜来城外一尺雪，晓驾炭车辗冰辙。<br>
牛困人饥日已高，市南门外泥中歇。<br>
翩翩两骑来是谁？黄衣使者白衫儿。<br>
手把文书口称敕，回车叱牛牵向北。<br>
一车炭，千余斤，宫使驱将惜不得。<br>
半匹红纱一丈绫，系向牛头充炭直。
</div>

<h3 id="邯郸冬至夜思家" class="poem-title">
  <a href="#邯郸冬至夜思家" class="headerlink" title="邯郸冬至夜思家"></a>
  邯郸冬至夜思家
</h3>
<div class="poem-content">
邯郸驿里逢冬至，抱膝灯前影伴身。<br>
想得家中夜深坐，还应说着远行人。
</div>

<h3 id="问刘十九" class="poem-title">
  <a href="#问刘十九" class="headerlink" title="问刘十九"></a>
  问刘十九
</h3>
<div class="poem-content">
绿蚁新醅酒，红泥小火炉。<br>
晚来天欲雪，能饮一杯无？
</div>

<h3 id="六月三日夜闻蝉" class="poem-title">
  <a href="#六月三日夜闻蝉" class="headerlink" title="六月三日夜闻蝉"></a>
  六月三日夜闻蝉
</h3>
<div class="poem-content">
荷香清露坠，柳动好风生。<br>
微月初三夜，新蝉第一声。<br>
乍闻愁北客，静听忆东京。<br>
我有竹林宅，别来蝉再鸣。<br>
不知池上月，谁拨小船行？
</div>

<h3 id="自河南经乱，关内阻饥，兄弟离散，各在一处，因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹" class="poem-title">
  <a href="#自河南经乱，关内阻饥，兄弟离散，各在一处，因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹" class="headerlink" title="自河南经乱，关内阻饥，兄弟离散，各在一处，因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹"></a>
  自河南经乱，关内阻饥，兄弟离散，各在一处，因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹
</h3>
<div class="poem-content">
时难年荒世业空，弟兄羁旅各西东。<br>
田园寥落干戈后，骨肉流离道路中。<br>
吊影分为千里雁，辞根散作九秋蓬。<br>
共看明月应垂泪，一夜乡心五处同。
</div>

<h3 id="江楼夕望招客" class="poem-title">
  <a href="#江楼夕望招客" class="headerlink" title="江楼夕望招客"></a>
  江楼夕望招客
</h3>
<div class="poem-content">
海天东望夕茫茫，山势川形阔复长。<br>
灯火万家城四畔，星河一道水中央。<br>
风吹古木晴天雨，月照平沙夏夜霜。<br>
能就江楼消暑否？比君茅舍较清凉。
</div>

<h3 id="寄韬光禅师" class="poem-title">
  <a href="#寄韬光禅师" class="headerlink" title="寄韬光禅师"></a>
  寄韬光禅师
</h3>
<div class="poem-content">
一山门作两山门，两寺原从一寺分。<br>
东涧水流西涧水，南山云起北山云。<br>
前台花发后台见，上界钟声下界闻。<br>
遥想吾师行道处，天香桂子落纷纷。
</div>

<h2 id="杨巨源" class="poet-name">
  <a href="#杨巨源" class="headerlink" title="杨巨源"></a>
  杨巨源
</h2>

<h3 id="寄江州白司马" class="poem-title">
  <a href="#寄江州白司马" class="headerlink" title="寄江州白司马"></a>
  寄江州白司马
</h3>
<div class="poem-content">
江州司马平安否？惠远东林住得无？<br>
湓浦曾闻似衣带，庐峰见说胜香炉。<br>
题诗岁晏离鸿断，望阙天遥病鹤孤。<br>
莫谩拘牵雨花社，青云依旧是前途。
</div>

<h2 id="刘禹锡" class="poet-name">
  <a href="#刘禹锡" class="headerlink" title="刘禹锡"></a>
  刘禹锡
</h2>

<h3 id="元和十年自朗州承召至京戏赠看花诸君子" class="poem-title">
  <a href="#元和十年自朗州承召至京戏赠看花诸君子" class="headerlink" title="元和十年自朗州承召至京戏赠看花诸君子"></a>
  元和十年自朗州承召至京戏赠看花诸君子
</h3>
<div class="poem-content">
紫陌红尘拂面来，无人不道看花回。<br>
玄都观里桃千树，尽是刘郎去后栽！
</div>

<h3 id="再游玄都观" class="poem-title">
  <a href="#再游玄都观" class="headerlink" title="再游玄都观"></a>
  再游玄都观
</h3>
<div class="poem-content">
百亩庭中半是苔，桃花净尽菜花开。<br>
种桃道士归何处，前度刘郎今又来。
</div>

<h3 id="秋词" class="poem-title">
  <a href="#秋词" class="headerlink" title="秋词"></a>
  秋词
</h3>
<div class="poem-content">
自古逢秋悲寂寥，我言秋日胜春朝。<br>
晴空一鹤排云上，便引诗情到碧霄。
</div>

<div class="poem-content">
山明水净夜来霜，数树深红出浅黄。<br>
试上高楼清入骨，岂如春色嗾人狂。
</div>

<h3 id="赏牡丹" class="poem-title">
  <a href="#赏牡丹" class="headerlink" title="赏牡丹"></a>
  赏牡丹
</h3>
<div class="poem-content">
庭前芍药妖无格，池上芙蕖净少情。<br>
唯有牡丹真国色，花开时节动京城。
</div>

<h3 id="秋风引" class="poem-title">
  <a href="#秋风引" class="headerlink" title="秋风引"></a>
  秋风引
</h3>
<div class="poem-content">
何处秋风至？萧萧送雁群。<br>
朝来入庭树，孤客最先闻。
</div>

<h3 id="酬乐天扬州初逢席上见赠" class="poem-title">
  <a href="#酬乐天扬州初逢席上见赠" class="headerlink" title="酬乐天扬州初逢席上见赠"></a>
  酬乐天扬州初逢席上见赠
</h3>
<div class="poem-content">
巴山楚水凄凉地，二十三年弃置身。<br>
怀旧空吟闻笛赋，到乡翻似烂柯人。<br>
沉舟侧畔千帆过，病树前头万木春。<br>
今日听君歌一曲，暂凭杯酒长精神。
</div>

<h3 id="始闻秋风" class="poem-title">
  <a href="#始闻秋风" class="headerlink" title="始闻秋风"></a>
  始闻秋风
</h3>
<div class="poem-content">
昔看黄菊与君别，今听玄蝉我却回。<br>
五夜飕飗枕前觉，一年颜状镜中来。<br>
马思边草拳毛动，雕眄青云睡眼开。<br>
天地肃清堪四望，为君扶病上高台。
</div>

<h3 id="潇湘神" class="poem-title">
  <a href="#潇湘神" class="headerlink" title="潇湘神"></a>
  潇湘神
</h3>
<div class="poem-content">
湘水流，湘水流，九疑云物至今愁。<br>
若问二妃何处所，零陵芳草露中秋。
</div>

<div class="poem-content">
斑竹枝，斑竹枝，泪痕点点寄相思。<br>
楚客欲听瑶瑟怨，潇湘深夜月明时。
</div>

<h3 id="石头城" class="poem-title">
  <a href="#石头城" class="headerlink" title="石头城"></a>
  石头城
</h3>
<div class="poem-content">
山围故国周遭在，潮打空城寂寞回。<br>
淮水东边旧时月，夜深还过女墙来。
</div>

<h3 id="乌衣巷" class="poem-title">
  <a href="#乌衣巷" class="headerlink" title="乌衣巷"></a>
  乌衣巷
</h3>
<div class="poem-content">
朱雀桥边野草花，乌衣巷口夕阳斜。<br>
旧时王谢堂前燕，飞入寻常百姓家。
</div>

<h3 id="蜀先主庙" class="poem-title">
  <a href="#蜀先主庙" class="headerlink" title="蜀先主庙"></a>
  蜀先主庙
</h3>
<div class="poem-content">
天地英雄气，千秋尚凛然。<br>
势分三足鼎，业复五铢钱。<br>
得相能开国，生儿不象贤。<br>
凄凉蜀故妓，来舞魏宫前。
</div>

<h3 id="西塞山怀古" class="poem-title">
  <a href="#西塞山怀古" class="headerlink" title="西塞山怀古"></a>
  西塞山怀古
</h3>
<div class="poem-content">
王濬楼船下益州，金陵王气黯然收。<br>
千寻铁锁沉江底，一片降幡出石头。<br>
人世几回伤往事，山形依旧枕寒流。<br>
今逢四海为家日，故垒萧萧芦荻秋。
</div>

<h3 id="乐天见示伤微之敦诗晦叔三君子皆有深分因成是诗以寄" class="poem-title">
  <a href="#乐天见示伤微之敦诗晦叔三君子皆有深分因成是诗以寄" class="headerlink" title="乐天见示伤微之敦诗晦叔三君子皆有深分因成是诗以寄"></a>
  乐天见示伤微之敦诗晦叔三君子皆有深分因成是诗以寄
</h3>
<div class="poem-content">
吟君叹逝双绝句，使我伤怀奏短歌。<br>
世上空惊故人少，集中惟觉祭文多。<br>
芳林新叶催陈叶，流水前波让后波。<br>
万古到今同此恨，闻琴泪尽欲如何。
</div>

<h2 id="元稹" class="poet-name">
  <a href="#元稹" class="headerlink" title="元稹"></a>
  元稹
</h2>

<h3 id="离思" class="poem-title">
  <a href="#离思" class="headerlink" title="离思"></a>
  离思
</h3>
<div class="poem-content">
曾经沧海难为水，除却巫山不是云。<br>
取次花丛懒回顾，半缘修道半缘君。
</div>

<h3 id="行宫" class="poem-title">
  <a href="#行宫" class="headerlink" title="行宫"></a>
  行宫
</h3>
<div class="poem-content">
寥落古行宫，宫花寂寞红。<br>
白头宫女在，闲坐说玄宗。
</div>

<h3 id="闻乐天授江州司马" class="poem-title">
  <a href="#闻乐天授江州司马" class="headerlink" title="闻乐天授江州司马"></a>
  闻乐天授江州司马
</h3>
<div class="poem-content">
残灯无焰影幢幢，此夕闻君谪九江。<br>
垂死病中惊坐起，暗风吹雨入寒窗。
</div>

<h3 id="遣悲怀" class="poem-title">
  <a href="#遣悲怀" class="headerlink" title="遣悲怀"></a>
  遣悲怀
</h3>
<div class="poem-content">
昔日戏言身后意，今朝都到眼前来。<br>
衣裳已施行看尽，针线犹存未忍开。<br>
尚想旧情怜婢仆，也曾因梦送钱财。<br>
诚知此恨人人有，贫贱夫妻百事哀。
</div>

<h2 id="柳宗元" class="poet-name">
  <a href="#柳宗元" class="headerlink" title="柳宗元"></a>
  柳宗元
</h2>

<h3 id="江雪" class="poem-title">
  <a href="#江雪" class="headerlink" title="江雪"></a>
  江雪
</h3>
<div class="poem-content">
千山鸟飞绝，万径人踪灭。<br>
孤舟蓑笠翁，独钓寒江雪。
</div>

<h3 id="渔翁" class="poem-title">
  <a href="#渔翁" class="headerlink" title="渔翁"></a>
  渔翁
</h3>
<div class="poem-content">
渔翁夜傍西岩宿，晓汲清湘燃楚竹。<br>
烟销日出不见人，欸乃一声山水绿。<br>
回看天际下中流，岩上无心云相逐。
</div>

<h3 id="登柳州城楼寄漳汀封连四州" class="poem-title">
  <a href="#登柳州城楼寄漳汀封连四州" class="headerlink" title="登柳州城楼寄漳汀封连四州"></a>
  登柳州城楼寄漳汀封连四州
</h3>
<div class="poem-content">
城上高楼接大荒，海天愁思正茫茫。<br>
惊风乱飐芙蓉水，密雨斜侵薜荔墙。<br>
岭树重遮千里目，江流曲似九回肠。<br>
共来百越文身地，犹自音书滞一乡。
</div>

<h3 id="溪居" class="poem-title">
  <a href="#溪居" class="headerlink" title="溪居"></a>
  溪居
</h3>
<div class="poem-content">
久为簪组累，幸此南夷谪。<br>
闲依农圃邻，偶似山林客。<br>
晓耕翻露草，夜榜响溪石。<br>
来往不逢人，长歌楚天碧。
</div>
<h2 id="钱起" class="poet-name">
  <a href="#钱起" class="headerlink" title="钱起"></a>
  钱起
</h2>

<h3 id="省试湘灵鼓瑟" class="poem-title">
  <a href="#省试湘灵鼓瑟" class="headerlink" title="省试湘灵鼓瑟"></a>
  省试湘灵鼓瑟
</h3>
<div class="poem-content">
善鼓云和瑟，常闻帝子灵。<br>
冯夷空自舞，楚客不堪听。<br>
苦调凄金石，清音入杳冥。<br>
苍梧来怨慕，白芷动芳馨。<br>
流水传潇浦，悲风过洞庭。<br>
曲终人不见，江上数峰青。
</div>

<h2 id="陈陶" class="poet-name">
  <a href="#陈陶" class="headerlink" title="陈陶"></a>
  陈陶
</h2>

<h3 id="陇西行" class="poem-title">
  <a href="#陇西行" class="headerlink" title="陇西行"></a>
  陇西行
</h3>
<div class="poem-content">
誓扫匈奴不顾身，五千貂锦丧胡尘。<br>
可怜无定河边骨，犹是春闺梦里人。
</div>

<h2 id="西鄙人" class="poet-name">
  <a href="#西鄙人" class="headerlink" title="西鄙人"></a>
  西鄙人
</h2>

<h3 id="哥舒歌" class="poem-title">
  <a href="#哥舒歌" class="headerlink" title="哥舒歌"></a>
  哥舒歌
</h3>
<div class="poem-content">
北斗七星高，哥舒夜带刀。<br>
至今窥牧马，不敢过临洮。
</div>

<h2 id="李益" class="poet-name">
  <a href="#李益" class="headerlink" title="李益"></a>
  李益
</h2>

<h3 id="夜上受降城闻笛" class="poem-title">
  <a href="#夜上受降城闻笛" class="headerlink" title="夜上受降城闻笛"></a>
  夜上受降城闻笛
</h3>
<div class="poem-content">
回乐峰前沙似雪，受降城外月如霜。<br>
不知何处吹芦管，一夜征人尽望乡。
</div>

<h3 id="喜见外弟又言别" class="poem-title">
  <a href="#喜见外弟又言别" class="headerlink" title="喜见外弟又言别"></a>
  喜见外弟又言别
</h3>
<div class="poem-content">
十年离乱后，长大一相逢。<br>
问姓惊初见，称名忆旧容。<br>
别来沧海事，语罢暮天钟。<br>
明日巴陵道，秋山又几重。
</div>

<h2 id="王建" class="poet-name">
  <a href="#王建" class="headerlink" title="王建"></a>
  王建
</h2>

<h3 id="十五夜望月" class="poem-title">
  <a href="#十五夜望月" class="headerlink" title="十五夜望月"></a>
  十五夜望月
</h3>
<div class="poem-content">
中庭地白树栖鸦，冷露无声湿桂花。<br>
今夜月明人尽望，不知秋思落谁家。
</div>

<h2 id="柳中庸" class="poet-name">
  <a href="#柳中庸" class="headerlink" title="柳中庸"></a>
  柳中庸
</h2>

<h3 id="征人怨" class="poem-title">
  <a href="#征人怨" class="headerlink" title="征人怨"></a>
  征人怨
</h3>
<div class="poem-content">
岁岁金河复玉关，朝朝马策与刀环。<br>
三春白雪归青冢，万里黄河绕黑山。
</div>

<h3 id="河阳桥送别" class="poem-title">
  <a href="#河阳桥送别" class="headerlink" title="河阳桥送别"></a>
  河阳桥送别
</h3>
<div class="poem-content">
黄河流出有浮桥，晋国归人此路遥。<br>
若傍阑干千里望，北风驱马雨萧萧。
</div>

<h3 id="听筝" class="poem-title">
  <a href="#听筝" class="headerlink" title="听筝"></a>
  听筝
</h3>
<div class="poem-content">
抽弦促柱听秦筝，无限秦人悲怨声。<br>
似逐春风知柳态，如随啼鸟识花情。<br>
谁家独夜愁灯影？何处空楼思月明？<br>
更入几重离别恨，江南歧路洛阳城。
</div>


<h2 id="戴叔伦" class="poet-name">
  <a href="#戴叔伦" class="headerlink" title="戴叔伦"></a>
  戴叔伦
</h2>


<h3 id="塞上曲二首" class="poem-title">
  <a href="#塞上曲二首" class="headerlink" title="塞上曲二首"></a>
  塞上曲二首
</h3>
<div class="poem-content">
军门频纳受降书，一剑横行万里馀。<br>
汉祖谩夸娄敬策，却将公主嫁单于。<br>
</div>

<div class="poem-content">
汉家旌帜满阴山，不遣胡儿匹马还。<br>
愿得此身长报国，何须生入玉门关。<br>
</div>

<h3 id="过三闾庙" class="poem-title">
  <a href="#过三闾庙" class="headerlink" title="过三闾庙"></a>
  过三闾庙
</h3>
<div class="poem-content">
沅湘流不尽，屈子怨何深。<br>
日暮秋风起，萧萧枫树林。<br>
</div>

<h3 id="除夜宿石头驿" class="poem-title">
  <a href="#除夜宿石头驿" class="headerlink" title="除夜宿石头驿"></a>
  除夜宿石头驿
</h3>
<div class="poem-content">
旅馆谁相问？寒灯独可亲。<br>
一年将尽夜，万里未归人。<br>
寥落悲前事，支离笑此身。<br>
愁颜与衰鬓，明日又逢春。<br>
</div>

<h3 id="暮春感怀" class="poem-title">
  <a href="#暮春感怀" class="headerlink" title="暮春感怀"></a>
  暮春感怀
</h3>
<div class="poem-content">
杜宇声声唤客愁，故园何处此登楼。<br>
落花飞絮成春梦，剩水残山异昔游。<br>
歌扇多情明月在，舞衣无意彩云收。<br>
东皇去后韶华尽，老圃寒香别有秋。<br>
</div>

<div class="poem-content">
四十无闻懒慢身，放情丘壑任天真。<br>
悠悠往事杯中物，赫赫时名扇外尘。<br>
短策看云松寺晚，疏帘听雨草堂春。<br>
山花水鸟皆知己，百遍相过不厌贫。
</div>

<h2 id="金昌绪" class="poet-name">
  <a href="#金昌绪" class="headerlink" title="金昌绪"></a>
  金昌绪
</h2>

<h3 id="春怨" class="poem-title">
  <a href="#春怨" class="headerlink" title="春怨"></a>
  春怨
</h3>
<div class="poem-content">
打起黄莺儿，莫教枝上啼。<br>
啼时惊妾梦，不得到辽西。
</div>

<h2 id="陈玉兰" class="poet-name">
  <a href="#陈玉兰" class="headerlink" title="陈玉兰"></a>
  陈玉兰
</h2>

<h3 id="寄夫" class="poem-title">
  <a href="#寄夫" class="headerlink" title="寄夫"></a>
  寄夫
</h3>
<div class="poem-content">
夫戍边关妾在吴，西风吹妾妾忧夫。<br>
一行书信千行泪，寒到君边衣到无。
</div>

<h2 id="皇甫冉" class="poet-name">
  <a href="#皇甫冉" class="headerlink" title="皇甫冉"></a>
  皇甫冉
</h2>

<h3 id="春思" class="poem-title">
  <a href="#春思" class="headerlink" title="春思"></a>
  春思
</h3>
<div class="poem-content">
莺啼燕语报新年，马邑龙堆路几千。<br>
家住层城临汉苑，心随明月到胡天。<br>
机中锦字论长恨，楼上花枝笑独眠。<br>
为问元戎窦车骑，何时返旆勒燕然。
</div>

<h2 id="马戴" class="poet-name">
  <a href="#马戴" class="headerlink" title="马戴"></a>
  马戴
</h2>

<h3 id="灞上秋居" class="poem-title">
  <a href="#灞上秋居" class="headerlink" title="灞上秋居"></a>
  灞上秋居
</h3>
<div class="poem-content">
灞原风雨定，晚见雁行频。<br>
落叶他乡树，寒灯独夜人。<br>
空园白露滴，孤壁野僧邻。<br>
寄卧郊扉久，何门致此身。
</div>

<h2 id="李贺" class="poet-name">
  <a href="#李贺" class="headerlink" title="李贺"></a>
  李贺
</h2>

<h3 id="雁门太守行" class="poem-title">
  <a href="#雁门太守行" class="headerlink" title="雁门太守行"></a>
  雁门太守行
</h3>
<div class="poem-content">
黑云压城城欲摧，甲光向日金鳞开。<br>
角声满天秋色里，塞上燕脂凝夜紫。<br>
半卷红旗临易水，霜重鼓寒声不起。<br>
报君黄金台上意，提携玉龙为君死！
</div>

<h3 id="李凭箜篌引" class="poem-title">
  <a href="#李凭箜篌引" class="headerlink" title="李凭箜篌引"></a>
  李凭箜篌引
</h3>
<div class="poem-content">
吴丝蜀桐张高秋，空山凝云颓不流。<br>
江娥啼竹素女愁，李凭中国弹箜篌。<br>
昆山玉碎凤凰叫，芙蓉泣露香兰笑。<br>
十二门前融冷光，二十三丝动紫皇。<br>
女娲炼石补天处，石破天惊逗秋雨。<br>
梦入神山教神妪，老鱼跳波瘦蛟舞。<br>
吴质不眠倚桂树，露脚斜飞湿寒兔。
</div>

<h3 id="金铜仙人辞汉歌" class="poem-title">
  <a href="#金铜仙人辞汉歌" class="headerlink" title="金铜仙人辞汉歌"></a>
  金铜仙人辞汉歌
</h3>
<div class="poem-content">
魏明帝青龙元年八月，诏宫官牵车西取汉孝武捧露盘仙人，欲立置前殿。宫官既拆盘，仙人临载，乃潸然泪下。唐诸王孙李长吉遂作《金铜仙人辞汉歌》。<br>
茂陵刘郎秋风客，夜闻马嘶晓无迹。<br>
画栏桂树悬秋香，三十六宫土花碧。<br>
魏官牵车指千里，东关酸风射眸子。<br>
空将汉月出宫门，忆君清泪如铅水。<br>
衰兰送客咸阳道，天若有情天亦老。<br>
携盘独出月荒凉，渭城已远波声小。
</div>

<h3 id="马诗" class="poem-title">
  <a href="#马诗" class="headerlink" title="马诗"></a>
  马诗
</h3>
<div class="poem-content">
大漠沙如雪，燕山月似钩。<br>
何当金络脑，快走踏清秋。
</div>

<h3 id="致酒行" class="poem-title">
  <a href="#致酒行" class="headerlink" title="致酒行"></a>
  致酒行
</h3>
<div class="poem-content">
零落栖迟一杯酒，主人奉觞客长寿。<br>
主父西游困不归，家人折断门前柳。<br>
吾闻马周昔作新丰客，天荒地老无人识。<br>
空将笺上两行书，直犯龙颜请恩泽。<br>
我有迷魂招不得，雄鸡一声天下白。<br>
少年心事当拿云，谁念幽寒坐呜呃。
</div>

<h3 id="野歌" class="poem-title">
  <a href="#野歌" class="headerlink" title="野歌"></a>
  野歌
</h3>
<div class="poem-content">
鸦翎羽箭山桑弓，仰天射落衔芦鸿。<br>
麻衣黑肥冲北风，带酒日晚歌田中。<br>
男儿屈穷心不穷，枯荣不等嗔天公。<br>
寒风又变为春柳，条条看即烟濛濛。
</div>

<h3 id="梦天" class="poem-title">
  <a href="#梦天" class="headerlink" title="梦天"></a>
  梦天
</h3>
<div class="poem-content">
老兔寒蟾泣天色，云楼半开壁斜白。<br>
玉轮轧露湿团光，鸾珮相逢桂香陌。<br>
黄尘清水三山下，更变千年如走马。<br>
遥望齐州九点烟，一泓海水杯中泻。
</div>

<h3 id="客游" class="poem-title">
  <a href="#客游" class="headerlink" title="客游"></a>
  客游
</h3>
<div class="poem-content">
悲满千里心，日暖南山石。<br>
不谒承明庐，老作平原客。<br>
四时别家庙，三年去乡国。<br>
旅歌屡弹铗，归问时裂帛。
</div>

<h2 id="李涉" class="poet-name">
  <a href="#李涉" class="headerlink" title="李涉"></a>
  李涉
</h2>

<h3 id="井栏砂宿遇夜客" class="poem-title">
  <a href="#井栏砂宿遇夜客" class="headerlink" title="井栏砂宿遇夜客"></a>
  井栏砂宿遇夜客
</h3>
<div class="poem-content">
暮雨潇潇江上村，绿林豪客夜知闻。<br>
他时不用逃名姓，世上如今半是君。
</div>

<h3 id="再宿武关" class="poem-title">
  <a href="#再宿武关" class="headerlink" title="再宿武关"></a>
  再宿武关
</h3>
<div class="poem-content">
远别秦城万里游，乱山高下出商州。<br>
关门不锁寒溪水，一夜潺湲送客愁。
</div>

<h3 id="晚泊润州闻角" class="poem-title">
  <a href="#晚泊润州闻角" class="headerlink" title="晚泊润州闻角"></a>
  晚泊润州闻角
</h3>
<div class="poem-content">
江城吹角水茫茫，曲引边声怨思长。<br>
惊起暮天沙上雁，海门斜去两三行。
</div>

<h2 id="刘长卿" class="poet-name">
  <a href="#刘长卿" class="headerlink" title="刘长卿"></a>
  刘长卿
</h2>

<h3 id="长沙过贾谊宅" class="poem-title">
  <a href="#长沙过贾谊宅" class="headerlink" title="长沙过贾谊宅"></a>
  长沙过贾谊宅
</h3>
<div class="poem-content">
三年谪宦此栖迟，万古惟留楚客悲。<br>
秋草独寻人去后，寒林空见日斜时。<br>
汉文有道恩犹薄，湘水无情吊岂知？<br>
寂寂江山摇落处，怜君何事到天涯！
</div>

<h3 id="逢雪宿芙蓉山主人" class="poem-title">
  <a href="#逢雪宿芙蓉山主人" class="headerlink" title="逢雪宿芙蓉山主人"></a>
  逢雪宿芙蓉山主人
</h3>
<div class="poem-content">
日暮苍山远，天寒白屋贫。<br>
柴门闻犬吠，风雪夜归人。
</div>

<h3 id="弹琴" class="poem-title">
  <a href="#弹琴" class="headerlink" title="弹琴"></a>
  弹琴
</h3>
<div class="poem-content">
冷冷七弦上，静听松风寒。<br>
古调虽自爱，今人多不弹。
</div>

<h3 id="送李判官之润州行营" class="poem-title">
  <a href="#送李判官之润州行营" class="headerlink" title="送李判官之润州行营"></a>
  送李判官之润州行营
</h3>
<div class="poem-content">
万里辞家事鼓鼙，金陵驿路楚云西。<br>
江春不肯留行客，草色青青送马蹄。
</div>

<h3 id="自夏口至鹦鹉洲夕望岳阳寄源中丞" class="poem-title">
  <a href="#自夏口至鹦鹉洲夕望岳阳寄源中丞" class="headerlink" title="自夏口至鹦鹉洲夕望岳阳寄源中丞"></a>
  自夏口至鹦鹉洲夕望岳阳寄源中丞
</h3>
<div class="poem-content">
汀洲无浪复无烟，楚客相思益渺然。<br>
汉口夕阳斜渡鸟，洞庭秋水远连天。<br>
孤城背岭寒吹角，独树临江夜泊船。<br>
贾谊上书忧汉室，长沙谪去古今怜。
</div>

<h3 id="送李录事兄归襄邓" class="poem-title">
  <a href="#送李录事兄归襄邓" class="headerlink" title="送李录事兄归襄邓"></a>
  送李录事兄归襄邓
</h3>
<div class="poem-content">
十年多难与君同，几处移家逐转蓬。<br>
白首相逢征战后，青春已过乱离中。<br>
行人杳杳看西月，归马萧萧向北风。<br>
汉水楚云千万里，天涯此别恨无穷。
</div>

<h3 id="别严士元" class="poem-title">
  <a href="#别严士元" class="headerlink" title="别严士元"></a>
  别严士元
</h3>
<div class="poem-content">
春风倚棹阖闾城，水国春寒阴复晴。<br>
细雨湿衣看不见，闲花落地听无声。<br>
日斜江上孤帆影，草绿湖南万里情。<br>
东道若逢相识问，青袍今已误儒生。
</div>

<h2 id="张籍" class="poet-name">
  <a href="#张籍" class="headerlink" title="张籍"></a>
  张籍
</h2>

<h3 id="秋思" class="poem-title">
  <a href="#秋思" class="headerlink" title="秋思"></a>
  秋思
</h3>
<div class="poem-content">
洛阳城里见秋风，欲作家书意万重。<br>
复恐匆匆说不尽，行人临发又开封。
</div>

<h2 id="于良史" class="poet-name">
  <a href="#于良史" class="headerlink" title="于良史"></a>
  于良史
</h2>

<h3 id="春山夜月" class="poem-title">
  <a href="#春山夜月" class="headerlink" title="春山夜月"></a>
  春山夜月
</h3>
<div class="poem-content">
春山多胜事，赏玩夜忘归。<br>
掬水月在手，弄花香满衣。<br>
兴来无远近，欲去惜芳菲。<br>
南望鸣钟处，楼台深翠微。
</div>

<h2 id="徐凝" class="poet-name">
  <a href="#徐凝" class="headerlink" title="徐凝"></a>
  徐凝
</h2>

<h3 id="忆扬州" class="poem-title">
  <a href="#忆扬州" class="headerlink" title="忆扬州"></a>
  忆扬州
</h3>
<div class="poem-content">
萧娘脸薄难胜泪，桃叶眉尖易觉愁。<br>
天下三分明月夜，二分无赖是扬州。
</div>

<h2 id="韦应物" class="poet-name">
  <a href="#韦应物" class="headerlink" title="韦应物"></a>
  韦应物
</h2>

<h3 id="寄李儋元锡" class="poem-title">
  <a href="#寄李儋元锡" class="headerlink" title="寄李儋元锡"></a>
  寄李儋元锡
</h3>
<div class="poem-content">
去年花里逢君别，今日花开又一年。<br>
世事茫茫难自料，春愁黯黯独成眠。<br>
身多疾病思田里，邑有流亡愧俸钱。<br>
闻道欲来相问讯，西楼望月几回圆。
</div>

<h3 id="简卢陟" class="poem-title">
  <a href="#简卢陟" class="headerlink" title="简卢陟"></a>
  简卢陟
</h3>
<div class="poem-content">
可怜白雪曲，未遇知音人。<br>
恓惶戎旅下，蹉跎淮海滨。<br>
涧树含朝雨，山鸟哢馀春。<br>
我有一瓢酒，可以慰风尘。
</div>

<h3 id="秋夜寄邱员外" class="poem-title">
  <a href="#秋夜寄邱员外" class="headerlink" title="秋夜寄邱员外"></a>
  秋夜寄邱员外
</h3>
<div class="poem-content">
怀君属秋夜，散步咏凉天。<br>
空山松子落，幽人应未眠。
</div>

<h3 id="淮上喜会梁州故人" class="poem-title">
  <a href="#淮上喜会梁州故人" class="headerlink" title="淮上喜会梁州故人"></a>
  淮上喜会梁州故人
</h3>
<div class="poem-content">
江汉曾为客，相逢每醉还。<br>
浮云一别后，流水十年间。<br>
欢笑情如旧，萧疏鬓已斑。<br>
何因不归去？淮上有秋山。
</div>

<h2 id="司空曙" class="poet-name">
  <a href="#司空曙" class="headerlink" title="司空曙"></a>
  司空曙
</h2>

<h3 id="云阳馆与韩绅宿别" class="poem-title">
  <a href="#云阳馆与韩绅宿别" class="headerlink" title="云阳馆与韩绅宿别"></a>
  云阳馆与韩绅宿别
</h3>
<div class="poem-content">
故人江海别，几度隔山川。<br>
乍见翻疑梦，相悲各问年。<br>
孤灯寒照雨，深竹暗浮烟。<br>
更有明朝恨，离杯惜共传。
</div>

<h3 id="贼平后送人北归" class="poem-title">
  <a href="#贼平后送人北归" class="headerlink" title="贼平后送人北归"></a>
  贼平后送人北归
</h3>
<div class="poem-content">
世乱同南去，时清独北还。<br>
他乡生白发，旧国见青山。<br>
晓月过残垒，繁星宿故关。<br>
寒禽与衰草，处处伴愁颜。
</div>

<h3 id="喜外弟卢纶见宿" class="poem-title">
  <a href="#喜外弟卢纶见宿" class="headerlink" title="喜外弟卢纶见宿"></a>
  喜外弟卢纶见宿
</h3>
<div class="poem-content">
静夜四无邻，荒居旧业贫。<br>
雨中黄叶树，灯下白头人。<br>
以我独沉久，愧君相见频。<br>
平生自有分，况是蔡家亲。
</div>

<h2 id="卢纶" class="poet-name">
  <a href="#卢纶" class="headerlink" title="卢纶"></a>
  卢纶
</h2>

<h3 id="晚次鄂州" class="poem-title">
  <a href="#晚次鄂州" class="headerlink" title="晚次鄂州"></a>
  晚次鄂州
</h3>
<div class="poem-content">
云开远见汉阳城，犹是孤帆一日程。<br>
估客昼眠知浪静，舟人夜语觉潮生。<br>
三湘愁鬓逢秋色，万里归心对月明。<br>
旧业已随征战尽，更堪江上鼓鼙声。
</div>

<h3 id="早春归盩厔旧居却寄耿拾遗湋李校书" class="poem-title">
  <a href="#早春归盩厔旧居却寄耿拾遗湋李校书" class="headerlink" title="早春归盩厔旧居却寄耿拾遗湋李校书"></a>
  早春归盩厔旧居却寄耿拾遗湋李校书
</h3>
<div class="poem-content">
野日初晴麦垄分，竹园相接鹿成群。<br>
几家废井生青草，一树繁花傍古坟。<br>
引水忽惊冰满涧，向田空见石和云。<br>
可怜荒岁青山下，惟有松枝好寄君。
</div>

<h3 id="送李端" class="poem-title">
  <a href="#送李端" class="headerlink" title="送李端"></a>
  送李端
</h3>
<div class="poem-content">
故关衰草遍，离别自堪悲。<br>
路出寒云外，人归暮雪时。<br>
少孤为客早，多难识君迟。<br>
掩泪空相向，风尘何处期。
</div>

<h2 id="崔郊" class="poet-name">
  <a href="#崔郊" class="headerlink" title="崔郊"></a>
  崔郊
</h2>

<h3 id="赠去婢" class="poem-title">
  <a href="#赠去婢" class="headerlink" title="赠去婢"></a>
  赠去婢
</h3>
<div class="poem-content">
公子王孙逐后尘，绿珠垂泪滴罗巾。<br>
侯门一入深如海，从此萧郎是路人。
</div>

<h2 id="韩愈" class="poet-name">
  <a href="#韩愈" class="headerlink" title="韩愈"></a>
  韩愈
</h2>

<h3 id="左迁至蓝关示侄孙湘" class="poem-title">
  <a href="#左迁至蓝关示侄孙湘" class="headerlink" title="左迁至蓝关示侄孙湘"></a>
  左迁至蓝关示侄孙湘
</h3>
<div class="poem-content">
一封朝奏九重天，夕贬潮州路八千。<br>
欲为圣明除弊事，肯将衰朽惜残年！<br>
云横秦岭家何在？雪拥蓝关马不前。<br>
知汝远来应有意，好收吾骨瘴江边。
</div>

<h2 id="贾岛" class="poet-name">
  <a href="#贾岛" class="headerlink" title="贾岛"></a>
  贾岛
</h2>

<h3 id="寄韩潮州愈" class="poem-title">
  <a href="#寄韩潮州愈" class="headerlink" title="寄韩潮州愈"></a>
  寄韩潮州愈
</h3>
<div class="poem-content">
此心曾与木兰舟，直到天南潮水头。<br>
隔岭篇章来华岳，出关书信过泷流。<br>
峰悬驿路残云断，海浸城根老树秋。<br>
一夕瘴烟风卷尽，月明初上浪西楼。
</div>

<h3 id="题李凝幽居" class="poem-title">
  <a href="#题李凝幽居" class="headerlink" title="题李凝幽居"></a>
  题李凝幽居
</h3>
<div class="poem-content">
闲居少邻并，草径入荒园。<br>
鸟宿池边树，僧敲月下门。<br>
过桥分野色，移石动云根。<br>
暂去还来此，幽期不负言。
</div>

<h2 id="孟郊" class="poet-name">
  <a href="#孟郊" class="headerlink" title="孟郊"></a>
  孟郊
</h2>

<h3 id="登科后" class="poem-title">
  <a href="#登科后" class="headerlink" title="登科后"></a>
  登科后
</h3>
<div class="poem-content">
昔日龌龊不足夸，今朝放荡思无涯。<br>
春风得意马蹄疾，一日看尽长安花。
</div>

<h3 id="游子吟" class="poem-title">
  <a href="#游子吟" class="headerlink" title="游子吟"></a>
  游子吟
</h3>
<div class="poem-content">
慈母手中线，游子身上衣。<br>
临行密密缝，意恐迟迟归。<br>
谁言寸草心，报得三春晖。
</div>

<h2 id="李商隐" class="poet-name">
  <a href="#李商隐" class="headerlink" title="李商隐"></a>
  李商隐
</h2>

<h3 id="无题" class="poem-title">
  <a href="#无题" class="headerlink" title="无题"></a>
  无题
</h3>
<div class="poem-content">
重帏深下莫愁堂，卧后清宵细细长。<br>
神女生涯原是梦，小姑居处本无郎。<br>
风波不信菱枝弱，月露谁教桂叶香。<br>
直道相思了无益，未妨惆怅是清狂。
</div>

<h3 id="马嵬" class="poem-title">
  <a href="#马嵬" class="headerlink" title="马嵬"></a>
  马嵬
</h3>
<div class="poem-content">
海外徒闻更九州，他生未卜此生休。<br>
空闻虎旅传宵柝，无复鸡人报晓筹。<br>
此日六军同驻马，当时七夕笑牵牛。<br>
如何四纪为天子，不及卢家有莫愁。
</div>

<h3 id="天涯" class="poem-title">
  <a href="#天涯" class="headerlink" title="天涯"></a>
  天涯
</h3>
<div class="poem-content">
春日在天涯，天涯日又斜。<br>
莺啼如有泪，为湿最高花。
</div>

<h3 id="锦瑟" class="poem-title">
  <a href="#锦瑟" class="headerlink" title="锦瑟"></a>
  锦瑟
</h3>
<div class="poem-content">
锦瑟无端五十弦，一弦一柱思华年。<br>
庄生晓梦迷蝴蝶，望帝春心托杜鹃。<br>
沧海月明珠有泪，蓝田日暖玉生烟。<br>
此情可待成追忆，只是当时已惘然。
</div>

<h3 id="贾生" class="poem-title">
  <a href="#贾生" class="headerlink" title="贾生"></a>
  贾生
</h3>
<div class="poem-content">
宣室求贤访逐臣，贾生才调更无伦。<br>
可怜夜半虚前席，不问苍生问鬼神。
</div>

<h3 id="代赠" class="poem-title">
  <a href="#代赠" class="headerlink" title="代赠"></a>
  代赠
</h3>
<div class="poem-content">
楼上黄昏欲望休，玉梯横绝月中钩。<br>
芭蕉不展丁香结，同向春风各自愁。
</div>

<h3 id="夜雨寄北" class="poem-title">
  <a href="#夜雨寄北" class="headerlink" title="夜雨寄北"></a>
  夜雨寄北
</h3>
<div class="poem-content">
君问归期未有期，巴山夜雨涨秋池。<br>
何当共剪西窗烛，却说巴山夜雨时。
</div>

<h3 id="霜月" class="poem-title">
  <a href="#霜月" class="headerlink" title="霜月"></a>
  霜月
</h3>
<div class="poem-content">
初闻征雁已无蝉，百尺楼高水接天。<br>
青女素娥俱耐冷，月中霜里斗婵娟。
</div>

<h3 id="隋宫" class="poem-title">
  <a href="#隋宫" class="headerlink" title="隋宫"></a>
  隋宫
</h3>
<div class="poem-content">
乘兴南游不戒严，九重谁省谏书函。<br>
春风举国裁宫锦，半作障泥半作帆。
</div>

<h3 id="乐游原" class="poem-title">
  <a href="#乐游原" class="headerlink" title="乐游原"></a>
  乐游原
</h3>
<div class="poem-content">
向晚意不适，驱车登古原。<br>
夕阳无限好，只是近黄昏。
</div>

<h3 id="宿骆氏亭寄怀崔雍崔衮" class="poem-title">
  <a href="#宿骆氏亭寄怀崔雍崔衮" class="headerlink" title="宿骆氏亭寄怀崔雍崔衮"></a>
  宿骆氏亭寄怀崔雍崔衮
</h3>
<div class="poem-content">
竹坞无尘水槛清，相思迢递隔重城。<br>
秋阴不散霜飞晚，留得枯荷听雨声。
</div>

<h3 id="安定城楼" class="poem-title">
  <a href="#安定城楼" class="headerlink" title="安定城楼"></a>
  安定城楼
</h3>
<div class="poem-content">
迢递高城百尺楼，绿杨枝外尽汀洲。<br>
贾生年少虚垂涕，王粲春来更远游。<br>
永忆江湖归白发，欲回天地入扁舟。<br>
不知腐鼠成滋味，猜意鹓雏竟未休。
</div>

<h3 id="曲江" class="poem-title">
  <a href="#曲江" class="headerlink" title="曲江"></a>
  曲江
</h3>
<div class="poem-content">
望断平时翠辇过，空闻子夜鬼悲歌。<br>
金舆不返倾城色，玉殿犹分下苑波。<br>
死忆华亭闻唳鹤，老忧王室泣铜驼。<br>
天荒地变心虽折，若比伤春意未多。
</div>


<h2 id="杜牧" class="poet-name">
  <a href="#杜牧" class="headerlink" title="杜牧"></a>
  杜牧
</h2>

<h3 id="九日齐山登高" class="poem-title">
  <a href="#九日齐山登高" class="headerlink" title="九日齐山登高"></a>
  九日齐山登高
</h3>
<div class="poem-content">
江涵秋影雁初飞，与客携壶上翠微。<br>
尘世难逢开口笑，菊花须插满头归。<br>
但将酩酊酬佳节，不用登临恨落晖。<br>
古往今来只如此，牛山何必独霑衣。
</div>

<h3 id="清明" class="poem-title">
  <a href="#清明" class="headerlink" title="清明"></a>
  清明
</h3>
<div class="poem-content">
清明时节雨纷纷，路上行人欲断魂。<br>
借问酒家何处有，牧童遥指杏花村。
</div>

<h3 id="题乌江亭" class="poem-title">
  <a href="#题乌江亭" class="headerlink" title="题乌江亭"></a>
  题乌江亭
</h3>
<div class="poem-content">
胜败兵家事不期，包羞忍耻是男儿。<br>
江东子弟多才俊，卷土重来未可知。
</div>

<h3 id="泊秦淮" class="poem-title">
  <a href="#泊秦淮" class="headerlink" title="泊秦淮"></a>
  泊秦淮
</h3>
<div class="poem-content">
烟笼寒水月笼沙，夜泊秦淮近酒家。<br>
商女不知亡国恨，隔江犹唱后庭花。
</div>

<h3 id="赠别" class="poem-title">
  <a href="#赠别" class="headerlink" title="赠别"></a>
  赠别
</h3>
<div class="poem-content">
眼前迎送不曾休，相续轮蹄似水流。<br>
门外若无南北路，人间应免别离愁。<br>
苏秦六印归何日，潘岳双毛去值秋。<br>
莫怪分襟衔泪语，十年耕钓忆沧洲。
</div>

<h3 id="赠别" class="poem-title">
  <a href="#赠别" class="headerlink" title="赠别"></a>
  赠别
</h3>
<div class="poem-content">
娉娉袅袅十三余，豆蔻梢头二月初。<br>
春风十里扬州路，卷上珠帘总不如。<br>
多情却似总无情，唯觉尊前笑不成。<br>
蜡烛有心还惜别，替人垂泪到天明。
</div>

<h3 id="将赴吴兴登乐游原一绝" class="poem-title">
  <a href="#将赴吴兴登乐游原一绝" class="headerlink" title="将赴吴兴登乐游原一绝"></a>
  将赴吴兴登乐游原一绝
</h3>
<div class="poem-content">
清时有味是无能，闲爱孤云静爱僧。<br>
欲把一麾江海去，乐游原上望昭陵。
</div>

<h3 id="寄扬州韩绰判官" class="poem-title">
  <a href="#寄扬州韩绰判官" class="headerlink" title="寄扬州韩绰判官"></a>
  寄扬州韩绰判官
</h3>
<div class="poem-content">
青山隐隐水迢迢，秋尽江南草未凋。<br>
二十四桥明月夜，玉人何处教吹箫？
</div>

<h3 id="题敬爱寺楼" class="poem-title">
  <a href="#题敬爱寺楼" class="headerlink" title="题敬爱寺楼"></a>
  题敬爱寺楼
</h3>
<div class="poem-content">
暮景千山雪，春寒百尺楼。<br>
独登还独下，谁会我悠悠。
</div>

<h3 id="春日古道傍作" class="poem-title">
  <a href="#春日古道傍作" class="headerlink" title="春日古道傍作"></a>
  春日古道傍作
</h3>
<div class="poem-content">
万古荣华旦暮齐，楼台春尽草萋萋。<br>
君看陌上何人墓，旋化红尘送马蹄。
</div>

<h3 id="题宣州开元寺水阁阁下宛溪夹溪居人" class="poem-title">
  <a href="#题宣州开元寺水阁阁下宛溪夹溪居人" class="headerlink" title="题宣州开元寺水阁阁下宛溪夹溪居人"></a>
  题宣州开元寺水阁阁下宛溪夹溪居人
</h3>
<div class="poem-content">
六朝文物草连空，天淡云闲今古同。<br>
鸟去鸟来山色里，人歌人哭水声中。<br>
深秋帘幕千家雨，落日楼台一笛风。<br>
惆怅无日见范蠡，参差烟树五湖东。
</div>

<h3 id="山行" class="poem-title">
  <a href="#山行" class="headerlink" title="山行"></a>
  山行
</h3>
<div class="poem-content">
远上寒山石径斜，白云生处有人家。<br>
停车坐爱枫林晚，霜叶红于二月花。
</div>

<h3 id="过华清宫" class="poem-title">
  <a href="#过华清宫" class="headerlink" title="过华清宫"></a>
  过华清宫
</h3>
<div class="poem-content">
长安回望绣成堆，山顶千门次第开。<br>
一骑红尘妃子笑，无人知是荔枝来。
</div>

<h3 id="旅宿" class="poem-title">
  <a href="#旅宿" class="headerlink" title="旅宿"></a>
  旅宿
</h3>
<div class="poem-content">
旅馆无良伴，凝情自悄然。<br>
寒灯思旧事，断雁警愁眠。<br>
远梦归侵晓，家书到隔年。<br>
沧江好烟月，门系钓鱼船。
</div>

<h3 id="早雁" class="poem-title">
  <a href="#早雁" class="headerlink" title="早雁"></a>
  早雁
</h3>
<div class="poem-content">
金河秋半虏弦开，云外惊飞四散哀。<br>
仙掌月明孤影过，长门灯暗数声来。<br>
须知胡骑纷纷在，岂逐春风一一回？<br>
莫厌潇湘少人处，水多菰米岸莓苔。
</div>

<h3 id="遣怀" class="poem-title">
  <a href="#遣怀" class="headerlink" title="遣怀"></a>
  遣怀
</h3>
<div class="poem-content">
落魄江湖载酒行，楚腰纤细掌中轻。<br>
十年一觉扬州梦，赢得青楼薄幸名。
</div>

<h3 id="赠猎骑" class="poem-title">
  <a href="#赠猎骑" class="headerlink" title="赠猎骑"></a>
  赠猎骑
</h3>
<div class="poem-content">
已落双雕血尚新，鸣鞭走马又翻身。<br>
凭君莫射南来雁，恐有家书寄远人。
</div>

<h3 id="叹花" class="poem-title">
  <a href="#叹花" class="headerlink" title="叹花"></a>
  叹花
</h3>
<div class="poem-content">
自是寻春去校迟，不须惆怅怨芳时。<br>
狂风落尽深红色，绿叶成阴子满枝。
</div>

<h2 id="雍陶" class="poet-name">
  <a href="#雍陶" class="headerlink" title="雍陶"></a>
  雍陶
</h2>

<h3 id="宿嘉陵驿" class="poem-title">
  <a href="#宿嘉陵驿" class="headerlink" title="宿嘉陵驿"></a>
  宿嘉陵驿
</h3>
<div class="poem-content">
离思茫茫正值秋，每因风景却生愁。<br>
今宵难作刀州梦，月色江声共一楼。
</div>

<h2 id="赵嘏" class="poet-name">
  <a href="#赵嘏" class="headerlink" title="赵嘏"></a>
  赵嘏
</h2>

<h3 id="闻笛" class="poem-title">
  <a href="#闻笛" class="headerlink" title="闻笛"></a>
  闻笛
</h3>
<div class="poem-content">
谁家吹笛画楼中，断续声随断续风。<br>
响遏行云横碧落，清和冷月到帘栊。<br>
兴来三弄有桓子，赋就一篇怀马融。<br>
曲罢不知人在否，余音嘹亮尚飘空。
</div>

<h3 id="江楼感旧" class="poem-title">
  <a href="#江楼感旧" class="headerlink" title="江楼感旧"></a>
  江楼感旧
</h3>
<div class="poem-content">
独上江楼思渺然，月光如水水如天。<br>
同来望月人何处？风景依稀似去年。
</div>

<h3 id="长安月夜与友人话故山" class="poem-title">
  <a href="#长安月夜与友人话故山" class="headerlink" title="长安月夜与友人话故山"></a>
  长安月夜与友人话故山
</h3>
<div class="poem-content">
宅边秋水浸苔矶，日日持竿去不归。<br>
杨柳风多潮未落，蒹葭霜冷雁初飞。<br>
重嘶匹马吟红叶，却听疏钟忆翠微。<br>
今夜秦城满楼月，故人相见一沾衣。
</div>

<h3 id="长安晚秋" class="poem-title">
  <a href="#长安晚秋" class="headerlink" title="长安晚秋"></a>
  长安晚秋
</h3>
<div class="poem-content">
云物凄凉拂曙流，汉家宫阙动高秋。<br>
残星几点雁横塞，长笛一声人倚楼。<br>
紫艳半开篱菊静，红衣落尽渚莲愁。<br>
鲈鱼正美不归去，空戴南冠学楚囚。
</div>

<h2 id="张祜" class="poet-name">
  <a href="#张祜" class="headerlink" title="张祜"></a>
  张祜
</h2>

<h3 id="题金陵渡" class="poem-title">
  <a href="#题金陵渡" class="headerlink" title="题金陵渡"></a>
  题金陵渡
</h3>
<div class="poem-content">
金陵津渡小山楼，一宿行人自可愁。<br>
潮落夜江斜月里，两三星火是瓜洲。
</div>

<h3 id="何满子" class="poem-title">
  <a href="#何满子" class="headerlink" title="何满子"></a>
  何满子
</h3>
<div class="poem-content">
故国三千里，深宫二十年。<br>
一声何满子，双泪落君前！
</div>

<h2 id="温庭筠" class="poet-name">
  <a href="#温庭筠" class="headerlink" title="温庭筠"></a>
  温庭筠
</h2>

<h3 id="商山早行" class="poem-title">
  <a href="#商山早行" class="headerlink" title="商山早行"></a>
  商山早行
</h3>
<div class="poem-content">
晨起动征铎，客行悲故乡。<br>
鸡声茅店月，人迹板桥霜。<br>
槲叶落山路，枳花明驿墙。<br>
因思杜陵梦，凫雁满回塘。
</div>

<h3 id="过陈琳墓" class="poem-title">
  <a href="#过陈琳墓" class="headerlink" title="过陈琳墓"></a>
  过陈琳墓
</h3>
<div class="poem-content">
曾于青史见遗文，今日飘蓬过此坟。<br>
词客有灵应识我，霸才无主独怜君。<br>
石麟埋没藏春草，铜雀荒凉对暮云。<br>
莫怪临风倍惆怅，欲将书剑学从军。
</div>

<h3 id="利州南渡" class="poem-title">
  <a href="#利州南渡" class="headerlink" title="利州南渡"></a>
  利州南渡
</h3>
<div class="poem-content">
澹然空水对斜晖，曲岛苍茫接翠微。<br>
波上马嘶看棹去，柳边人歇待船归。<br>
数丛沙草群鸥散，万顷江田一鹭飞。<br>
谁解乘舟寻范蠡，五湖烟水独忘机。
</div>

<h3 id="经五丈原" class="poem-title">
  <a href="#经五丈原" class="headerlink" title="经五丈原"></a>
  经五丈原
</h3>
<div class="poem-content">
铁马云雕久绝尘，柳营高压汉营春。<br>
天清杀气屯关右，夜半妖星照渭滨。<br>
下国卧龙空寤主，中原逐鹿不由人。<br>
象床锦帐无言语，从此谯周是老臣。
</div>

<h3 id="苏武庙" class="poem-title">
  <a href="#苏武庙" class="headerlink" title="苏武庙"></a>
  苏武庙
</h3>
<div class="poem-content">
苏武魂销汉使前，古祠高树两茫然。<br>
云边雁断胡天月，陇上羊归塞草烟。<br>
回日楼台非甲帐，去时冠剑是丁年。<br>
茂陵不见封侯印，空向秋波哭逝川。
</div>

<h2 id="张乔" class="poet-name">
  <a href="#张乔" class="headerlink" title="张乔"></a>
  张乔
</h2>

<h3 id="书边事" class="poem-title">
  <a href="#书边事" class="headerlink" title="书边事"></a>
  书边事
</h3>
<div class="poem-content">
调角断清秋，征人倚戍楼。<br>
春风对青冢，白日落梁州。<br>
大汉无兵阻，穷边有客游。<br>
蕃情似此水，长愿向南流。
</div>

<h3 id="题宣州开元寺" class="poem-title">
  <a href="#题宣州开元寺" class="headerlink" title="题宣州开元寺"></a>
  题宣州开元寺
</h3>
<div class="poem-content">
谁家烟径长莓苔，金碧虚栏竹上开。<br>
流水远分山色断，清猿时带角声来。<br>
六朝明月唯诗在，三楚空山有雁回。<br>
达理始应尽惆怅，僧闲应得话天台。
</div>

<h2 id="许浑" class="poet-name">
  <a href="#许浑" class="headerlink" title="许浑"></a>
  许浑
</h2>

<h3 id="咸阳城东楼" class="poem-title">
  <a href="#咸阳城东楼" class="headerlink" title="咸阳城东楼"></a>
  咸阳城东楼
</h3>
<div class="poem-content">
一上高城万里愁，蒹葭杨柳似汀洲。<br>
溪云初起日沉阁，山雨欲来风满楼。<br>
鸟下绿芜秦苑夕，蝉鸣黄叶汉宫秋。<br>
行人莫问当年事，故国东来渭水流。
</div>

<h3 id="谢亭送别" class="poem-title">
  <a href="#谢亭送别" class="headerlink" title="谢亭送别"></a>
  谢亭送别
</h3>
<div class="poem-content">
劳歌一曲解行舟，红叶青山水急流。<br>
日暮酒醒人已远，满天风雨下西楼。
</div>

<h3 id="金陵怀古" class="poem-title">
  <a href="#金陵怀古" class="headerlink" title="金陵怀古"></a>
  金陵怀古
</h3>
<div class="poem-content">
玉树歌残王气终，景阳兵合戍楼空。<br>
松楸远近千官冢，禾黍高低六代宫。<br>
石燕拂云晴亦雨，江豚吹浪夜还风。<br>
英雄一去豪华尽，惟有青山似洛中。
</div>

<h3 id="春雨舟中次和横江裴使君见迎李赵二秀才同来，因书四韵，兼寄江南" class="poem-title">
  <a href="#春雨舟中次和横江裴使君见迎李赵二秀才同来，因书四韵，兼寄江南" class="headerlink" title="春雨舟中次和横江裴使君见迎李赵二秀才同来，因书四韵，兼寄江南"></a>
  春雨舟中次和横江裴使君见迎李赵二秀才同来，因书四韵，兼寄江南
</h3>
<div class="poem-content">
芳草渡头微雨时，万株杨柳拂波垂。<br>
蒲根水暖雁初落，梅径香寒蜂未知。<br>
词客倚风吹暗淡，使君回马湿旌旗。<br>
江南仲蔚多情调，怅望青云几首诗。
</div>

<h3 id="晚自东郭回留一二游侣" class="poem-title">
  <a href="#晚自东郭回留一二游侣" class="headerlink" title="晚自东郭回留一二游侣"></a>
  晚自东郭回留一二游侣
</h3>
<div class="poem-content">
乡心迢递宦情微，吏散寻幽竟落晖。<br>
林下草腥巢鹭宿，洞前云湿雨龙归。<br>
钟随野艇回孤棹，鼓绝山城掩半扉。<br>
今夜西斋好风月，一瓢春酒莫相违。
</div>

<h3 id="行次潼关逢魏扶东归" class="poem-title">
  <a href="#行次潼关逢魏扶东归" class="headerlink" title="行次潼关逢魏扶东归"></a>
  行次潼关逢魏扶东归
</h3>
<div class="poem-content">
红叶晚萧萧，长亭酒一瓢。<br>
残云归太华，疏雨过中条。<br>
树色随山迥，河声入海遥。<br>
帝乡明日到，犹自梦渔樵。
</div>

<h2 id="王驾" class="poet-name">
  <a href="#王驾" class="headerlink" title="王驾"></a>
  王驾
</h2>

<h3 id="雨晴" class="poem-title">
  <a href="#雨晴" class="headerlink" title="雨晴"></a>
  雨晴
</h3>
<div class="poem-content">
雨前初见花间蕊，雨后兼无叶底花。<br>
蜂蝶纷纷过墙去，却疑春色在邻家。
</div>

<h2 id="丘为" class="poet-name">
  <a href="#丘为" class="headerlink" title="丘为"></a>
  丘为
</h2>

<h3 id="寻西山隐者不遇" class="poem-title">
  <a href="#寻西山隐者不遇" class="headerlink" title="寻西山隐者不遇"></a>
  寻西山隐者不遇
</h3>
<div class="poem-content">
绝顶一茅茨，直上三十里。<br>
扣关无僮仆，窥室唯案几。<br>
若非巾柴车，应是钓秋水。<br>
差池不相见，黾勉空仰止。<br>
草色新雨中，松声晚窗里。<br>
及兹契幽绝，自足荡心耳。<br>
虽无宾主意，颇得清净理。<br>
兴尽方下山，何必待之子。
</div>

<h2 id="高蟾" class="poet-name">
  <a href="#高蟾" class="headerlink" title="高蟾"></a>
  高蟾
</h2>

<h3 id="金陵晚望" class="poem-title">
  <a href="#金陵晚望" class="headerlink" title="金陵晚望"></a>
  金陵晚望
</h3>
<div class="poem-content">
曾伴浮云归晚翠，犹陪落日泛秋声。<br>
世间无限丹青手，一片伤心画不成。
</div>

<h2 id="罗隐" class="poet-name">
  <a href="#罗隐" class="headerlink" title="罗隐"></a>
  罗隐
</h2>

<h3 id="赠妓云英" class="poem-title">
  <a href="#赠妓云英" class="headerlink" title="赠妓云英"></a>
  赠妓云英
</h3>
<div class="poem-content">
锺陵醉别十余春，重见云英掌上身。<br>
我未成名君未嫁，可能俱是不如人？
</div>

<h3 id="登夏州城楼" class="poem-title">
  <a href="#登夏州城楼" class="headerlink" title="登夏州城楼"></a>
  登夏州城楼
</h3>
<div class="poem-content">
寒城猎猎戍旗风，独倚危楼怅望中。<br>
万里山河唐土地，千年魂魄晋英雄。<br>
离心不忍听边马，往事应须问塞鸿。<br>
好脱儒冠从校尉，一枝长戟六钧弓。
</div>

<h3 id="魏城逢故人（绵谷回寄蔡氏昆仲）" class="poem-title">
  <a href="#魏城逢故人（绵谷回寄蔡氏昆仲）" class="headerlink" title="魏城逢故人（绵谷回寄蔡氏昆仲）"></a>
  魏城逢故人（绵谷回寄蔡氏昆仲）
</h3>
<div class="poem-content">
一年两度锦江游，前值东风后值秋。<br>
芳草有情皆碍马，好云无处不遮楼。<br>
山将别恨和心断，水带离声入梦流。<br>
今日因君试回首，淡烟乔木隔绵州。
</div>

<h3 id="筹笔驿" class="poem-title">
  <a href="#筹笔驿" class="headerlink" title="筹笔驿"></a>
  筹笔驿
</h3>
<div class="poem-content">
抛掷南阳为主忧，北征东讨尽良筹。<br>
时来天地皆同力，运去英雄不自由。<br>
千里山河轻孺子，两朝冠剑恨谯周。<br>
唯余岩下多情水，犹解年年傍驿流。
</div>

<h2 id="崔涂" class="poet-name">
  <a href="#崔涂" class="headerlink" title="崔涂"></a>
  崔涂
</h2>

<h3 id="巴山道中除夜书怀" class="poem-title">
  <a href="#巴山道中除夜书怀" class="headerlink" title="巴山道中除夜书怀"></a>
  巴山道中除夜书怀
</h3>
<div class="poem-content">
迢递三巴路，羁危万里身。<br>
乱山残雪夜，孤烛异乡人。<br>
渐与骨肉远，转于僮仆亲。<br>
那堪正飘泊，明日岁华新。
</div>

<h2 id="任翻" class="poet-name">
  <a href="#任翻" class="headerlink" title="任翻"></a>
  任翻
</h2>

<h3 id="秋晚郊居" class="poem-title">
  <a href="#秋晚郊居" class="headerlink" title="秋晚郊居"></a>
  秋晚郊居
</h3>
<div class="poem-content">
远声霜后树，秋色水边村。<br>
野径无来客，寒风自动门。<br>
海山藏日影，江月落潮痕。<br>
惆怅高飞晚，年年别故园。
</div>

<h2 id="郑谷" class="poet-name">
  <a href="#郑谷" class="headerlink" title="郑谷"></a>
  郑谷
</h2>

<h3 id="淮上与友人别" class="poem-title">
  <a href="#淮上与友人别" class="headerlink" title="淮上与友人别"></a>
  淮上与友人别
</h3>
<div class="poem-content">
扬子江头杨柳春，杨花愁杀渡江人。<br>
数声风笛离亭晚，君向潇湘我向秦。
</div>

<h3 id="再经南阳" class="poem-title">
  <a href="#再经南阳" class="headerlink" title="再经南阳"></a>
  再经南阳
</h3>
<div class="poem-content">
平芜漠漠失楼台，昔日游人乱后来。<br>
寥落墙匡春欲暮，烧残官树有花开。
</div>

<h3 id="席上贻歌者" class="poem-title">
  <a href="#席上贻歌者" class="headerlink" title="席上贻歌者"></a>
  席上贻歌者
</h3>
<div class="poem-content">
花月楼台近九衢，清歌一曲倒金壶。<br>
座中亦有江南客，莫向春风唱鹧鸪。
</div>

<h3 id="久不得张乔消息" class="poem-title">
  <a href="#久不得张乔消息" class="headerlink" title="久不得张乔消息"></a>
  久不得张乔消息
</h3>
<div class="poem-content">
天末去程孤，沿淮复向吴。<br>
乱离何处甚，安稳到家无。<br>
树尽云垂野，樯稀月满湖。<br>
伤心绕村落，应少旧耕夫。
</div>

<h2 id="黄巢" class="poet-name">
  <a href="#黄巢" class="headerlink" title="黄巢"></a>
  黄巢
</h2>

<h3 id="不第后赋菊" class="poem-title">
  <a href="#不第后赋菊" class="headerlink" title="不第后赋菊"></a>
  不第后赋菊
</h3>
<div class="poem-content">
待到秋来九月八，我花开后百花杀。<br>
冲天香阵透长安，满城尽带黄金甲。
</div>

<h3 id="题菊花" class="poem-title">
  <a href="#题菊花" class="headerlink" title="题菊花"></a>
  题菊花
</h3>
<div class="poem-content">
飒飒西风满院栽，蕊寒香冷蝶难来。<br>
他年我若为青帝，报与桃花一处开。
</div>

<h2 id="韦庄" class="poet-name">
  <a href="#韦庄" class="headerlink" title="韦庄"></a>
  韦庄
</h2>

<h3 id="与东吴生相遇" class="poem-title">
  <a href="#与东吴生相遇" class="headerlink" title="与东吴生相遇"></a>
  与东吴生相遇
</h3>
<div class="poem-content">
十年身事各如萍，白首相逢泪满缨。<br>
老去不知花有态，乱来唯觉酒多情。<br>
贫疑陋巷春偏少，贵想豪家月最明。<br>
且对一尊开口笑，未衰应见泰阶平。
</div>

<h3 id="台城" class="poem-title">
  <a href="#台城" class="headerlink" title="台城"></a>
  台城
</h3>
<div class="poem-content">
江雨霏霏江草齐，六朝如梦鸟空啼。<br>
无情最是台城柳，依旧烟笼十里堤。
</div>

<h3 id="纪村事" class="poem-title">
  <a href="#纪村事" class="headerlink" title="纪村事"></a>
  纪村事
</h3>
<div class="poem-content">
绿蔓映双扉，循墙一径微。<br>
雨多庭果烂，稻熟渚禽肥。<br>
酿酒迎新社，遥砧送暮晖。<br>
数声牛上笛，何处饷田归。
</div>

<h2 id="杜荀鹤" class="poet-name">
  <a href="#杜荀鹤" class="headerlink" title="杜荀鹤"></a>
  杜荀鹤
</h2>

<h3 id="春宫怨" class="poem-title">
  <a href="#春宫怨" class="headerlink" title="春宫怨"></a>
  春宫怨
</h3>
<div class="poem-content">
早被婵娟误，欲妆临镜慵。<br>
承恩不在貌，教妾若为容。<br>
风暖鸟声碎，日高花影重。<br>
年年越溪女，相忆采芙蓉。
</div>

<h2 id="秦韬玉" class="poet-name">
  <a href="#秦韬玉" class="headerlink" title="秦韬玉"></a>
  秦韬玉
</h2>

<h3 id="贫女" class="poem-title">
  <a href="#贫女" class="headerlink" title="贫女"></a>
  贫女
</h3>
<div class="poem-content">
蓬门未识绮罗香，拟托良媒益自伤。<br>
谁爱风流高格调，共怜时世俭梳妆。<br>
敢将十指夸针巧，不把双眉斗画长。<br>
苦恨年年压金线，为他人作嫁衣裳。
</div>
<h1 id="五代十国" class="dynasty"> 
  <a href="#五代十国" class="headerlink" title="五代十国"></a> 
  五代十国
</h1>
<h2 id="贯休" class="poet-name">
  <a href="#贯休" class="headerlink" title="贯休"></a>
  贯休
</h2>

<h3 id="赠钱尚父" class="poem-title">
  <a href="#赠钱尚父" class="headerlink" title="赠钱尚父"></a>
  赠钱尚父
</h3>
<div class="poem-content">
贵逼人来不自由，龙骧凤翥势难收。<br>
满堂花醉三千客，一剑霜寒十四州。<br>
鼓角揭天嘉气冷，风涛动地海山秋。<br>
东南永作金天柱，谁羡当时万户侯。
</div>
<h2 id="李璟" class="poet-name">
  <a href="#李璟" class="headerlink" title="李璟"></a>
  李璟
</h2>
<h3 id="摊破浣溪沙" class="poem-title">
  <a href="#摊破浣溪沙" class="headerlink" title="摊破浣溪沙"></a>
  摊破浣溪沙
</h3>
<div class="poem-content">
菡萏香销翠叶残，西风愁起绿波间。还与韶光共憔悴，不堪看。<br>
细雨梦回鸡塞远，小楼吹彻玉笙寒。多少泪珠何限恨，倚阑干。
</div>

<h2 id="李煜" class="poet-name">
  <a href="#李煜" class="headerlink" title="李煜"></a>
  李煜
</h2>
<h3 id="浪淘沙 · 帘外雨潺潺" class="poem-title">
  <a href="#浪淘沙 · 帘外雨潺潺" class="headerlink" title="浪淘沙 · 帘外雨潺潺"></a>
  浪淘沙 · 帘外雨潺潺
</h3>
<div class="poem-content">
帘外雨潺潺，春意阑珊。罗衾不耐五更寒。梦里不知身是客，一晌贪欢。<br>
独自莫凭栏，无限江山，别时容易见时难。流水落花春去也，天上人间。
</div>

<h3 id="相见欢 · 无言独上西楼" class="poem-title"> <a href="#相见欢 · 无言独上西楼" class="headerlink" title="相见欢"></a> 相见欢 · 无言独上西楼 </h3> 
<div class="poem-content"> 
无言独上西楼，月如钩。寂寞梧桐深院锁清秋。<br>
剪不断，理还乱，是离愁。别是一般滋味在心头。 
</div>

<h3 id="相见欢 · 林花谢了春红" class="poem-title"> <a href="#相见欢 · 林花谢了春红" class="headerlink" title="相见欢 · 林花谢了春红"></a> 相见欢 · 林花谢了春红</h3>
<div class="poem-content"> 
林花谢了春红，太匆匆。无奈朝来寒雨晚来风。<br>
胭脂泪，相留醉，几时重。自是人生长恨水长东。 
</div>

<h3 id="破阵子 · 四十年来家国" class="poem-title"> <a href="#破阵子 · 四十年来家国" class="headerlink" title="破阵子 · 四十年来家国"></a> 破阵子 · 四十年来家国 </h3> 

<div class="poem-content"> 
四十年来家国，三千里地山河。凤阁龙楼连霄汉，玉树琼枝作烟萝，几曾识干戈？<br>
一旦归为臣虏，沈腰潘鬓消磨。最是仓皇辞庙日，教坊犹奏别离歌，垂泪对宫娥。 
</div> 

<h3 id="清平乐 · 别来春半" class="poem-title"> <a href="#清平乐 · 别来春半" class="headerlink" title="清平乐 · 别来春半"></a> 清平乐 · 别来春半 </h3> 
<div class="poem-content"> 
别来春半，触目柔肠断。砌下落梅如雪乱，拂了一身还满。<br>
雁来音信无凭，路遥归梦难成。离恨恰如春草，更行更远还生。 
</div> 

<h3 id="望江南" class="poem-title"> <a href="#望江南" class="headerlink" title="望江南"></a> 望江南 </h3> 

<div class="poem-content"> 
多少恨，昨夜梦魂中。还似旧时游上苑，车如流水马如龙。花月正春风。 
</div> 

<h3 id="虞美人 · 春花秋月何时了" class="poem-title"> <a href="#虞美人 · 春花秋月何时了" class="headerlink" title="虞美人 · 春花秋月何时了"></a> 虞美人 · 春花秋月何时了</h3> 
<div class="poem-content"> 
春花秋月何时了？往事知多少。小楼昨夜又东风，故国不堪回首月明中。<br>
雕栏玉砌应犹在，只是朱颜改。问君能有几多愁？恰似一江春水向东流。 
</div>


<h1 id="宋朝" class="dynasty"> 
  <a href="#宋朝" class="headerlink" title="宋朝"></a> 
 宋朝
</h1>
<h2 id="苏轼" class="poet-name">
  <a href="#苏轼" class="headerlink" title="苏轼"></a>
  苏轼
</h2>
<h3 id="念奴娇 · 赤壁怀古" class="poem-title">
  <a href="#念奴娇 · 赤壁怀古" class="headerlink" title="念奴娇 · 赤壁怀古"></a>
  念奴娇 · 赤壁怀古
</h3>
<div class="poem-content">
大江东去，浪淘尽，千古风流人物。故垒西边，人道是，三国周郎赤壁。乱石穿空，惊涛拍岸，卷起千堆雪。江山如画，一时多少豪杰。<br>
遥想公瑾当年，小乔初嫁了，雄姿英发。羽扇纶巾，谈笑间，樯橹灰飞烟灭。故国神游，多情应笑我，早生华发。人生如梦，一尊还酹江月。
</div>

<h3 id="水调歌头 · 明月几时有" class="poem-title">
  <a href="#水调歌头 · 明月几时有" class="headerlink" title="水调歌头 · 明月几时有"></a>
  水调歌头 · 明月几时有
</h3>
<div class="poem-content">
明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间！<br>
转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。
</div>

<h3 id="卜算子 · 黄州定慧院寓居作" class="poem-title">
  <a href="#卜算子 · 黄州定慧院寓居作" class="headerlink" title="卜算子 · 黄州定慧院寓居作"></a>
  卜算子 · 黄州定慧院寓居作
</h3>
<div class="poem-content">
缺月挂疏桐，漏断人初静。时见幽人独往来，缥缈孤鸿影。<br>
惊起却回头，有恨无人省。拣尽寒枝不肯栖，寂寞沙洲冷。
</div>

<h3 id="西江月 · 黄州中秋" class="poem-title">
  <a href="#西江月 · 黄州中秋" class="headerlink" title="西江月 · 黄州中秋"></a>
  西江月 · 黄州中秋
</h3>
<div class="poem-content">
世事一场大梦，人生几度秋凉。夜来风叶已鸣廊，看取眉头鬓上。<br>
酒贱常愁客少，月明多被云妨。中秋谁与共孤光，把盏凄然北望。
</div>
<h3 id="水调歌头 · 黄州快哉亭赠张偓佺" class="poem-title">
  <a href="#水调歌头 · 黄州快哉亭赠张偓佺" class="headerlink" title="水调歌头 · 黄州快哉亭赠张偓佺"></a>
  水调歌头 · 黄州快哉亭赠张偓佺
</h3>
<div class="poem-content">
落日绣帘卷，亭下水连空。知君为我新作，窗户湿青红。长记平山堂上，欹枕江南烟雨，杳杳没孤鸿。认得醉翁语，山色有无中。<br>
一千顷，都镜净，倒碧峰。忽然浪起，掀舞一叶白头翁。堪笑兰台公子，未解庄生天籁，刚道有雌雄。一点浩然气，千里快哉风。
</div>

<h3 id="江城子 · 乙卯正月二十日夜记梦" class="poem-title">
  <a href="#江城子 · 乙卯正月二十日夜记梦" class="headerlink" title="江城子 · 乙卯正月二十日夜记梦"></a>
  江城子 · 乙卯正月二十日夜记梦
</h3>
<div class="poem-content">
十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。<br>
夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。
</div>

<h3 id="临江仙 · 惠州改前韵" class="poem-title">
  <a href="#临江仙 · 惠州改前韵" class="headerlink" title="临江仙 · 惠州改前韵"></a>
  临江仙 · 惠州改前韵
</h3>
<div class="poem-content">
九十日春都过了，贪忙何处追游。三分春色一分愁。雨翻榆荚阵，风转柳花球。<br>
我与使君皆白首，休夸少年风流。佳人斜倚合江楼，水光都眼净，山色总眉愁。
</div>

<h3 id="江城子 · 密州出猎" class="poem-title">
  <a href="#江城子 · 密州出猎" class="headerlink" title="江城子 · 密州出猎"></a>
  江城子 · 密州出猎
</h3>
<div class="poem-content">
老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。<br>
酒酣胸胆尚开张。鬓微霜，又何妨！持节云中，何日遣冯唐？会挽雕弓如满月，西北望，射天狼。
</div>

<h3 id="蝶恋花 · 密州上元" class="poem-title">
  <a href="#蝶恋花 · 密州上元" class="headerlink" title="蝶恋花 · 密州上元"></a>
  蝶恋花 · 密州上元
</h3>
<div class="poem-content">
灯火钱塘三五夜，明月如霜，照见人如画。帐底吹笙香吐麝，更无一点尘随马。<br>
寂寞山城人老也！击鼓吹箫，却入农桑社。火冷灯稀霜露下，昏昏雪意云垂野。
</div>

<h3 id="南乡子 · 和杨元素时移守密州" class="poem-title">
  <a href="#南乡子 · 和杨元素时移守密州" class="headerlink" title="南乡子 · 和杨元素时移守密州"></a>
  南乡子 · 和杨元素时移守密州
</h3>
<div class="poem-content">
东武望馀杭。云海天涯两杳茫。何日功成名遂了，还乡。醉笑陪公三万场。<br>
不用诉离觞。痛饮从来别有肠。今夜送归灯火冷，河塘。堕泪羊公却姓杨。
</div>

<h3 id="定风波 · 莫听穿林打叶声" class="poem-title">
  <a href="#定风波 · 莫听穿林打叶声" class="headerlink" title="定风波 · 莫听穿林打叶声"></a>
  定风波 · 莫听穿林打叶声
</h3>
<div class="poem-content">
莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。<br>
料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。
</div>

<h3 id="定风波 · 南海归赠王定国侍人寓娘" class="poem-title">
  <a href="#定风波 · 南海归赠王定国侍人寓娘" class="headerlink" title="定风波 · 南海归赠王定国侍人寓娘"></a>
  定风波 · 南海归赠王定国侍人寓娘
</h3>
<div class="poem-content">
常羡人间琢玉郎，天应乞与点酥娘。尽道清歌传皓齿，风起，雪飞炎海变清凉。<br>
万里归来颜愈少，微笑，笑时犹带岭梅香。试问岭南应不好，却道：此心安处是吾乡。
</div>

<h3 id="念奴娇 · 凭高眺望" class="poem-title">
  <a href="#念奴娇 · 凭高眺望" class="headerlink" title="念奴娇 · 凭高眺望"></a>
  念奴娇 · 凭高眺望
</h3>
<div class="poem-content">
凭高眺望，见长空万里，云无留迹。桂魂非飞来光射处，冷浸一天秋碧。玉宇琼楼，乘鸾来去，人在清凉国。江山如画，望中烟树历历。<br>
我醉拍手狂歌，举杯邀月，对影成三客。起舞徘徊风露下，今夕不知何夕。便欲乘风，翻然归去，何用乘鹏翼？水晶宫里，一声吹断横笛。
</div>

<h3 id="临江仙 · 夜饮东坡醒复醉" class="poem-title">
  <a href="#临江仙 · 夜饮东坡醒复醉" class="headerlink" title="临江仙 · 夜饮东坡醒复醉"></a>
  临江仙 · 夜饮东坡醒复醉
</h3>
<div class="poem-content">
夜饮东坡醒复醉，归来仿佛三更。家童鼻息已雷鸣。敲门都不应，倚杖听江声。<br>
长恨此身非我有，何时忘却营营。夜阑风静縠纹平。小舟从此逝，江海寄余生。
</div>

<h3 id="水龙吟 · 次韵章质夫杨花词" class="poem-title">
  <a href="#水龙吟 · 次韵章质夫杨花词" class="headerlink" title="水龙吟 · 次韵章质夫杨花词"></a>
  水龙吟 · 次韵章质夫杨花词
</h3>
<div class="poem-content">
似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被莺呼起。<br>
不恨此花飞尽，恨西园，落红难缀。晓来雨过，遗踪何在？一池萍碎。春色三分，二分尘土，一分流水。细看来，不是杨花，点点是离人泪。
</div>

<h3 id="阮郎归 · 初夏" class="poem-title">
  <a href="#阮郎归 · 初夏" class="headerlink" title="阮郎归 · 初夏"></a>
  阮郎归 · 初夏
</h3>
<div class="poem-content">
绿槐高柳咽新蝉。薰风初入弦。碧纱窗下水沉烟。棋声惊昼眠。<br>
微雨过，小荷翻。榴花开欲然。玉盆纤手弄清泉。琼珠碎却圆。
</div>

<h3 id="鹧鸪天 · 林断山明竹隐墙" class="poem-title">
  <a href="#鹧鸪天 · 林断山明竹隐墙" class="headerlink" title="鹧鸪天 · 林断山明竹隐墙"></a>
  鹧鸪天 · 林断山明竹隐墙
</h3>
<div class="poem-content">
林断山明竹隐墙。乱蝉衰草小池塘。翻空白鸟时时见，照水红蕖细细香。<br>
村舍外，古城旁。杖藜徐步转斜阳。殷勤昨夜三更雨，又得浮生一日凉。
</div>

<h3 id="行香子 · 述怀" class="poem-title">
  <a href="#行香子 · 述怀" class="headerlink" title="行香子 · 述怀"></a>
  行香子 · 述怀
</h3>
<div class="poem-content">
清夜无尘。月色如银。酒斟时、须满十分。浮名浮利，虚苦劳神。叹隙中驹，石中火，梦中身。<br>
虽抱文章，开口谁亲。且陶陶、乐尽天真。几时归去，作个闲人。对一张琴，一壶酒，一溪云。
</div>

<h3 id="临江仙 · 送王缄" class="poem-title">
  <a href="#临江仙 · 送王缄" class="headerlink" title="临江仙 · 送王缄"></a>
  临江仙 · 送王缄
</h3>
<div class="poem-content">
忘却成都来十载，因君未免思量。凭将清泪洒江阳。故山知好在，孤客自悲凉。<br>
坐上别愁君未见，归来欲断无肠。殷勤且更尽离觞。此身如传舍，何处是吾乡。
</div>

<h3 id="蝶恋花 · 春景" class="poem-title">
  <a href="#蝶恋花 · 春景" class="headerlink" title="蝶恋花 · 春景"></a>
  蝶恋花 · 春景
</h3>
<div class="poem-content">
花褪残红青杏小，燕子飞时，绿水人家绕。枝上柳绵吹又少，天涯何处无芳草！<br>
墙里秋千墙外道，墙外行人，墙里佳人笑。笑渐不闻声渐悄，多情却被无情恼。
</div>

<h3 id="被酒独行，遍至子云、威、徽、先觉四黎之舍" class="poem-title">
  <a href="#被酒独行，遍至子云、威、徽、先觉四黎之舍" class="headerlink" title="被酒独行，遍至子云、威、徽、先觉四黎之舍"></a>
  被酒独行，遍至子云、威、徽、先觉四黎之舍
</h3>
<div class="poem-content">
总角黎家三四童，口吹葱叶送迎翁。<br>
莫作天涯万里意，溪边自有舞雩风。
</div>

<h3 id="东栏梨花" class="poem-title">
  <a href="#东栏梨花" class="headerlink" title="东栏梨花"></a>
  东栏梨花
</h3>
<div class="poem-content">
梨花淡白柳深青，柳絮飞时花满城。<br>
惆怅东栏一株雪，人生看得几清明。
</div>

<h3 id="六月二十日夜渡海" class="poem-title">
  <a href="#六月二十日夜渡海" class="headerlink" title="六月二十日夜渡海"></a>
  六月二十日夜渡海
</h3>
<div class="poem-content">
参横斗转欲三更，苦雨终风也解晴。<br>
云散月明谁点缀？天容海色本澄清。<br>
空余鲁叟乘桴意，粗识轩辕奏乐声。<br>
九死南荒吾不恨，兹游奇绝冠平生。
</div>

<h3 id="夜泛西湖五绝" class="poem-title">
  <a href="#夜泛西湖五绝" class="headerlink" title="夜泛西湖五绝"></a>
  夜泛西湖五绝
</h3>
<div class="poem-content">
新月生魄迹未安，才破五六渐盘桓。<br>
今夜吐艳如半璧，游人得向三更看。<br>
三更向阑月渐垂，欲落未落景特奇。<br>
明朝人事谁料得，看到苍龙西没时。<br>
苍龙已没牛斗横，东方芒角升长庚。<br>
渔人收筒及未晓，船过惟有菰蒲声。<br>
菰蒲无边水茫茫，荷花夜开风露香。<br>
渐见灯明出远寺，更待月黑看湖光。<br>
湖光非鬼亦非仙，风恬浪静光满川。<br>
须臾两两入寺去，就视不见空茫然。
</div>

<h3 id="李思训画长江绝岛图" class="poem-title">
  <a href="#李思训画长江绝岛图" class="headerlink" title="李思训画长江绝岛图"></a>
  李思训画长江绝岛图
</h3>
<div class="poem-content">
山苍苍，水茫茫，大孤小孤江中央。<br>
崖崩路绝猿鸟去，惟有乔木搀天长。<br>
客舟何处来，棹歌中流声抑扬。<br>
沙平风软望不到，孤山久与船低昂。<br>
峨峨两烟鬟，晓镜开新妆。<br>
舟中贾客莫漫狂，小姑前年嫁彭郎。
</div>
<h3 id="新城道中" class="poem-title">
  <a href="#新城道中" class="headerlink" title="新城道中"></a>
  新城道中
</h3>
<div class="poem-content">
东风知我欲山行，吹断檐间积雨声。<br>
岭上晴云披絮帽，树头初日挂铜钲。<br>
野桃含笑竹篱短，溪柳自摇沙水清。<br>
西崦人家应最乐，煮芹烧笋饷春耕。
</div>

<h3 id="六月二十七日望湖楼醉书" class="poem-title">
  <a href="#六月二十七日望湖楼醉书" class="headerlink" title="六月二十七日望湖楼醉书"></a>
  六月二十七日望湖楼醉书
</h3>
<div class="poem-content">
黑云翻墨未遮山，白雨跳珠乱入船。<br>
卷地风来忽吹散，望湖楼下水如天。
</div>

<h3 id="自题金山画像" class="poem-title">
  <a href="#自题金山画像" class="headerlink" title="自题金山画像"></a>
  自题金山画像
</h3>
<div class="poem-content">
心似已灰之木，身如不系之舟。<br>
问汝平生功业，黄州惠州儋州。
</div>

<h3 id="寄黎眉州" class="poem-title">
  <a href="#寄黎眉州" class="headerlink" title="寄黎眉州"></a>
  寄黎眉州
</h3>
<div class="poem-content">
胶西高处望西川，应在孤云落照边。<br>
瓦屋寒堆春后雪，峨眉翠扫雨余天。<br>
治经方笑《春秋》学，好士今无六一贤。<br>
且待渊明赋归去，共将诗酒趁流年。
</div>

<h3 id="惠崇春江晚景二首" class="poem-title">
  <a href="#惠崇春江晚景二首" class="headerlink" title="惠崇春江晚景二首"></a>
  惠崇春江晚景二首
</h3>
<div class="poem-content">
竹外桃花三两枝，春江水暖鸭先知。<br>
蒌蒿满地芦芽短，正是河豚欲上时。<br>
</div>
<div class="poem-content">
两两归鸿欲破群，依依还似北归人。<br>
遥知朔漠多风雪，更待江南半月春。
</div>

<h2 id="欧阳修" class="poet-name">
  <a href="#欧阳修" class="headerlink" title="欧阳修"></a>
  欧阳修
</h2>
<h3 id="生查子 · 元夕" class="poem-title">
  <a href="#生查子 · 元夕" class="headerlink" title="生查子 · 元夕"></a>
  生查子 · 元夕
</h3>
<div class="poem-content">
去年元夜时，花市灯如昼。月上柳梢头，人约黄昏后。<br>
今年元夜时，月与灯依旧。不见去年人，泪湿春衫袖。
</div>

<h3 id="戏答元珍" class="poem-title">
  <a href="#戏答元珍" class="headerlink" title="戏答元珍"></a>
  戏答元珍
</h3>
<div class="poem-content">
春风疑不到天涯，二月山城未见花。<br>
残雪压枝犹有橘，冻雷惊笋欲抽芽。<br>
夜闻归雁生乡思，病入新年感物华。<br>
曾是洛阳花下客，野芳虽晚不须嗟。
</div>

<h3 id="晚泊岳阳" class="poem-title">
  <a href="#晚泊岳阳" class="headerlink" title="晚泊岳阳"></a>
  晚泊岳阳
</h3>
<div class="poem-content">
卧闻岳阳城里钟，系舟岳阳城下树。<br>
正见空江明月来，云水苍茫失江路。<br>
夜深江月弄清辉，水上人歌月下归。<br>
一阕声长听不尽，轻舟短楫去如飞。
</div>

<h3 id="踏莎行 · 候馆梅残" class="poem-title">
  <a href="#踏莎行 · 候馆梅残" class="headerlink" title="踏莎行 · 候馆梅残"></a>
  踏莎行 · 候馆梅残
</h3>
<div class="poem-content">
候馆梅残，溪桥柳细。草薰风暖摇征辔。离愁渐远渐无穷，迢迢不断如春水。<br>
寸寸柔肠，盈盈粉泪。楼高莫近危阑倚。平芜尽处是春山，行人更在春山外。
</div>

<h3 id="蝶恋花 · 庭院深深深几许" class="poem-title">
  <a href="#蝶恋花 · 庭院深深深几许" class="headerlink" title="蝶恋花 · 庭院深深深几许"></a>
  蝶恋花 · 庭院深深深几许
</h3>
<div class="poem-content">
庭院深深深几许，杨柳堆烟，帘幕无重数。玉勒雕鞍游冶处，楼高不见章台路。<br>
雨横风狂三月暮，门掩黄昏，无计留春住。泪眼问花花不语，乱红飞过秋千去。
</div>

<h3 id="采桑子 · 轻舟短棹西湖好" class="poem-title">
  <a href="#采桑子 · 轻舟短棹西湖好" class="headerlink" title="采桑子 · 轻舟短棹西湖好"></a>
  采桑子 · 轻舟短棹西湖好
</h3>
<div class="poem-content">
轻舟短棹西湖好，绿水逶迤。芳草长堤，隐隐笙歌处处随。<br>
无风水面琉璃滑，不觉船移。微动涟漪，惊起沙禽掠岸飞。
</div>

<h3 id="浪淘沙 · 把酒祝东风" class="poem-title">
  <a href="#浪淘沙 · 把酒祝东风" class="headerlink" title="浪淘沙 · 把酒祝东风"></a>
  浪淘沙 · 把酒祝东风
</h3>

<div class="poem-content">
把酒祝东风，且共从容。垂杨紫陌洛城东。总是当时携手处，游遍芳丛。<br>
聚散苦匆匆，此恨无穷。今年花胜去年红。可惜明年花更好，知与谁同？
</div>

<h3 id="玉楼春 · 尊前拟把归期说" class="poem-title">
  <a href="#玉楼春 · 尊前拟把归期说" class="headerlink" title="玉楼春 · 尊前拟把归期说"></a>
  玉楼春 · 尊前拟把归期说
</h3>
<div class="poem-content">
尊前拟把归期说，欲语春容先惨咽。人生自是有情痴，此恨不关风与月。<br>
离歌且莫翻新阕，一曲能教肠寸结。直须看尽洛城花，始共春风容易别。
</div>

<h3 id="春日西湖寄谢法曹歌" class="poem-title">
  <a href="#春日西湖寄谢法曹歌" class="headerlink" title="春日西湖寄谢法曹歌"></a>
  春日西湖寄谢法曹歌
</h3>
<div class="poem-content">
西湖春色归，春水绿於染。<br>
群芳烂不收，东风落如糁。<br>
参军春思乱如云，白发题诗愁送春。<br>
遥知湖上一樽酒，能忆天涯万里人。<br>
万里思春尚有情，忽逢春至客心惊。<br>
雪消门外千山绿，花发江边二月晴。<br>
少年把酒逢春色，今日逢春头已白。<br>
异乡物态与人殊，惟有东风旧相识。
</div>

<h2 id="范仲淹" class="poet-name">
  <a href="#范仲淹" class="headerlink" title="范仲淹"></a>
  范仲淹
</h2>
<h3 id="渔家傲 · 秋思" class="poem-title">
  <a href="#渔家傲 · 秋思" class="headerlink" title="渔家傲 · 秋思"></a>
  渔家傲 · 秋思
</h3>
<div class="poem-content">
塞下秋来风景异，衡阳雁去无留意。四面边声连角起，千嶂里，长烟落日孤城闭。<br>
浊酒一杯家万里，燕然未勒归无计。羌管悠悠霜满地，人不寐，将军白发征夫泪。
</div>

<h3 id="苏幕遮 · 怀旧" class="poem-title">
  <a href="#苏幕遮 · 怀旧" class="headerlink" title="苏幕遮 · 怀旧"></a>
  苏幕遮 · 怀旧
</h3>
<div class="poem-content">
碧云天，黄叶地，秋色连波，波上寒烟翠。山映斜阳天接水，芳草无情，更在斜阳外。<br>
黯乡魂，追旅思，夜夜除非，好梦留人睡。明月楼高休独倚，酒入愁肠，化作相思泪。
</div>

<h3 id="江上渔者" class="poem-title">
  <a href="#江上渔者" class="headerlink" title="江上渔者"></a>
  江上渔者
</h3>
<div class="poem-content">
江上往来人，但爱鲈鱼美。<br>
君看一叶舟，出没风波里。
</div>

<h2 id="王安石" class="poet-name">
  <a href="#王安石" class="headerlink" title="王安石"></a>
  王安石
</h2>
<h3 id="桂枝香 · 金陵怀古" class="poem-title">
  <a href="#桂枝香 · 金陵怀古" class="headerlink" title="桂枝香 · 金陵怀古"></a>
  桂枝香 · 金陵怀古
</h3>
<div class="poem-content">
登临送目，正故国晚秋，天气初肃。千里澄江似练，翠峰如簇。归帆去棹残阳里，背西风，酒旗斜矗。彩舟云淡，星河鹭起，画图难足。<br>
念往昔，繁华竞逐，叹门外楼头，悲恨相续。千古凭高对此，谩嗟荣辱。六朝旧事随流水，但寒烟衰草凝绿。至今商女，时时犹唱，后庭遗曲。
</div>

<h3 id="登飞来峰" class="poem-title">
  <a href="#登飞来峰" class="headerlink" title="登飞来峰"></a>
  登飞来峰
</h3>
<div class="poem-content">
飞来山上千寻塔，闻说鸡鸣见日升。<br>
不畏浮云遮望眼，只缘身在最高层。
</div>

<h3 id="书湖阴先生壁" class="poem-title">
  <a href="#书湖阴先生壁" class="headerlink" title="书湖阴先生壁"></a>
  书湖阴先生壁
</h3>
<div class="poem-content">
茅檐长扫净无苔，花木成畦手自栽。<br>
一水护田将绿绕，两山排闼送青来。
</div>

<h3 id="江上" class="poem-title">
  <a href="#江上" class="headerlink" title="江上"></a>
  江上
</h3>
<div class="poem-content">
江北秋阴一半开，晚云含雨却低回。<br>
青山缭绕疑无路，忽见千帆隐映来。
</div>

<h3 id="平山堂" class="poem-title">
  <a href="#平山堂" class="headerlink" title="平山堂"></a>
  平山堂
</h3>
<div class="poem-content">
城北横冈走翠虬，一堂高视两三州。<br>
淮岑日对朱栏出，江岫云齐碧瓦浮。<br>
墟落耕桑公恺悌，杯觞谈笑客风流。<br>
不知岘首登临处，壮观当年有此不？
</div>

<h3 id="梅花" class="poem-title">
  <a href="#梅花" class="headerlink" title="梅花"></a>
  梅花
</h3>
<div class="poem-content">
墙角数枝梅，凌寒独自开。<br>
遥知不是雪，为有暗香来。
</div>

<h3 id="梅花" class="poem-title">
  <a href="#梅花" class="headerlink" title="梅花"></a>
  梅花
</h3>
<div class="poem-content">
白玉堂前一树梅，为谁零落为谁开。<br>
唯有春风最相惜，一年一度一归来。
</div>


<h2 id="张先" class="poet-name">
  <a href="#张先" class="headerlink" title="张先"></a>
  张先
</h2>
<h3 id="天仙子 · 水调数声持酒听" class="poem-title">
  <a href="#天仙子 · 水调数声持酒听" class="headerlink" title="天仙子 · 水调数声持酒听"></a>
  天仙子 · 水调数声持酒听
</h3>
<div class="poem-content">
水调数声持酒听，午醉醒来愁未醒。送春春去几时回？临晚镜，伤流景，往事后期空记省。<br>
沙上并禽池上瞑，云破月来花弄影。重重帘幕密遮灯，风不定，人初静，明日落红应满径。
</div>

<h2 id="贺铸" class="poet-name">
  <a href="#贺铸" class="headerlink" title="贺铸"></a>
  贺铸
</h2>
<h3 id="青玉案 · 凌波不过横塘路" class="poem-title">
  <a href="#青玉案 · 凌波不过横塘路" class="headerlink" title="青玉案 · 凌波不过横塘路"></a>
  青玉案 · 凌波不过横塘路
</h3>
<div class="poem-content">
凌波不过横塘路，但目送、芳尘去。锦瑟华年谁与度？月桥花院，琐窗朱户，只有春知处。<br>
飞云冉冉蘅皋暮，彩笔新题断肠句。试问闲情都几许？一川烟草，满城风絮，梅子黄时雨。
</div>

<h2 id="宋祁" class="poet-name">
  <a href="#宋祁" class="headerlink" title="宋祁"></a>
  宋祁
</h2>
<h3 id="玉楼春 · 春景" class="poem-title">
  <a href="#玉楼春 · 春景" class="headerlink" title="玉楼春 · 春景"></a>
  玉楼春 · 春景
</h3>
<div class="poem-content">
东城渐觉风光好，縠皱波纹迎客棹。绿杨烟外晓寒轻，红杏枝头春意闹。<br>
浮生长恨欢娱少，肯爱千金轻一笑。为君持酒劝斜阳，且向花间留晚照。
</div>

<h2 id="晏几道" class="poet-name">
  <a href="#晏几道" class="headerlink" title="晏几道"></a>
  晏几道
</h2>
<h3 id="临江仙 · 梦后楼台高锁" class="poem-title">
  <a href="#临江仙 · 梦后楼台高锁" class="headerlink" title="临江仙 · 梦后楼台高锁"></a>
  临江仙 · 梦后楼台高锁
</h3>
<div class="poem-content">
梦后楼台高锁，酒醒帘幕低垂。去年春恨却来时，落花人独立，微雨燕双飞。<br>
记得小苹初见，两重心字罗衣。琵琶弦上说相思，当时明月在，曾照彩云归。
</div>

<h2 id="晏殊" class="poet-name">
  <a href="#晏殊" class="headerlink" title="晏殊"></a>
  晏殊
</h2>
<h3 id="蝶恋花 · 槛菊愁烟兰泣露" class="poem-title">
  <a href="#蝶恋花 · 槛菊愁烟兰泣露" class="headerlink" title="蝶恋花 · 槛菊愁烟兰泣露"></a>
  蝶恋花 · 槛菊愁烟兰泣露
</h3>
<div class="poem-content">
槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。<br>
昨夜西风凋碧树，独上高楼，望尽天涯路。欲寄彩笺兼尺素，山长水阔知何处？
</div>

<h3 id="寓意" class="poem-title">
  <a href="#寓意" class="headerlink" title="寓意"></a>
  寓意
</h3>
<div class="poem-content">
油壁香车不再逢，峡云无迹任西东。<br>
梨花院落溶溶月，柳絮池塘淡淡风。<br>
几日寂寥伤酒后，一番萧索禁烟中。<br>
鱼书欲寄何由达，水远山长处处同。
</div>

<h3 id="破阵子 · 春景" class="poem-title">
  <a href="#破阵子 · 春景" class="headerlink" title="破阵子 · 春景"></a>
  破阵子 · 春景
</h3>
<div class="poem-content">
燕子来时新社，梨花落后清明。池上碧苔三四点，叶底黄鹂一两声。日长飞絮轻。<br>
巧笑东邻女伴，采桑径里逢迎。疑怪昨宵春梦好，元是今朝斗草赢。笑从双脸生。
</div>

<h2 id="黄庭坚" class="poet-name">
  <a href="#黄庭坚" class="headerlink" title="黄庭坚"></a>
  黄庭坚
</h2>
<h3 id="水调歌头 · 游览" class="poem-title">
  <a href="#水调歌头 · 游览" class="headerlink" title="水调歌头 · 游览"></a>
  水调歌头 · 游览
</h3>
<div class="poem-content">
瑶草一何碧，春入武陵溪。溪上桃花无数，花上有黄鹂。我欲穿花寻路，直入白云深处，浩气展虹霓。只恐花深里，红露湿人衣。<br>
坐玉石，欹玉枕。拂金徽。谪仙何处，无人伴我白螺杯。我为灵芝仙草，不为朱唇丹脸，长啸亦何为。醉舞下山去，明月逐人归。
</div>

<h3 id="登快阁" class="poem-title">
  <a href="#登快阁" class="headerlink" title="登快阁"></a>
  登快阁
</h3>
<div class="poem-content">
痴儿了却公家事，快阁东西倚晚晴。<br>
落木千山天远大，澄江一道月分明。<br>
朱弦已为佳人绝，青眼聊因美酒横。<br>
万里归船弄长笛，此心吾与白鸥盟。
</div>

<h3 id="和答元明黔南赠别" class="poem-title">
  <a href="#和答元明黔南赠别" class="headerlink" title="和答元明黔南赠别"></a>
  和答元明黔南赠别
</h3>
<div class="poem-content">
万里相看忘逆旅，三声清泪落离觞。<br>
朝云往日攀天梦，夜雨何时对榻凉？<br>
急雪脊令相并影，惊风鸿雁不成行。<br>
归舟天际常回首，从此频书慰断肠。
</div>

<h3 id="寄黄几复" class="poem-title">
  <a href="#寄黄几复" class="headerlink" title="寄黄几复"></a>
  寄黄几复
</h3>
<div class="poem-content">
我居北海君南海，寄雁传书谢不能。<br>
桃李春风一杯酒，江湖夜雨十年灯。<br>
持家但有四立壁，治病不蕲三折肱。<br>
想见读书头已白，隔溪猿哭瘴溪藤。
</div>

<h2 id="李之仪" class="poet-name">
  <a href="#李之仪" class="headerlink" title="李之仪"></a>
  李之仪
</h2>
<h3 id="卜算子 · 我住长江头" class="poem-title">
  <a href="#卜算子 · 我住长江头" class="headerlink" title="卜算子 · 我住长江头"></a>
  卜算子 · 我住长江头
</h3>
<div class="poem-content">
我住长江头，君住长江尾。日日思君不见君，共饮长江水。<br>
此水几时休，此恨何时已。只愿君心似我心，定不负相思意。
</div>

<h2 id="柳永" class="poet-name">
  <a href="#柳永" class="headerlink" title="柳永"></a>
  柳永
</h2>
<h3 id="蝶恋花 · 伫倚危楼风细细" class="poem-title">
  <a href="#蝶恋花 · 伫倚危楼风细细" class="headerlink" title="蝶恋花· 伫倚危楼风细细"></a>
  蝶恋花 · 伫倚危楼风细细
</h3>
<div class="poem-content">
伫倚危楼风细细，望极春愁，黯黯生天际。草色烟光残照里，无言谁会凭阑意。<br>
拟把疏狂图一醉，对酒当歌，强乐还无味。衣带渐宽终不悔，为伊消得人憔悴。
</div>

<h3 id="望海潮" class="poem-title">
  <a href="#望海潮" class="headerlink" title="望海潮"></a>
  望海潮
</h3>
<div class="poem-content">
东南形胜，三吴都会，钱塘自古繁华。烟柳画桥，风帘翠幕，参差十万人家。云树绕堤沙，怒涛卷霜雪，天堑无涯。市列珠玑，户盈罗绮，竞豪奢。<br>
重湖叠巘清嘉，有三秋桂子，十里荷花。羌管弄晴，菱歌泛夜，嬉嬉钓叟莲娃。千骑拥高牙，乘醉听箫鼓，吟赏烟霞。异日图将好景，归去凤池夸。
</div>

<h3 id="雨霖铃" class="poem-title">
  <a href="#雨霖铃" class="headerlink" title="雨霖铃"></a>
  雨霖铃
</h3>
<div class="poem-content">
寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。<br>
多情自古伤离别，更那堪，冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？
</div>

<h3 id="八声甘州" class="poem-title">
  <a href="#八声甘州" class="headerlink" title="八声甘州"></a>
  八声甘州
</h3>
<div class="poem-content">
对潇潇暮雨洒江天，一番洗清秋。渐霜风凄紧，关河冷落，残照当楼。是处红衰翠减，苒苒物华休。惟有长江水，无语东流。<br>
不忍登高临远，望故乡渺邈，归思难收。叹年来踪迹，何事苦淹留？想佳人、妆楼颙望，误几回、天际识归舟。争知我、倚阑干处，正恁凝愁。
</div>

<h2 id="秦观" class="poet-name">
  <a href="#秦观" class="headerlink" title="秦观"></a>
  秦观
</h2>
<h3 id="踏莎行 · 郴州旅舍" class="poem-title">
  <a href="#踏莎行 · 郴州旅舍" class="headerlink" title="踏莎行 · 郴州旅舍"></a>
  踏莎行 · 郴州旅舍
</h3>
<div class="poem-content">
雾失楼台，月迷津渡。桃源望断无寻处。可堪孤馆闭春寒，杜鹃声里斜阳暮。<br>
驿寄梅花，鱼传尺素。砌成此恨无重数。郴江幸自绕郴山，为谁流下潇湘去。
</div>

<h3 id="浣溪沙 · 漠漠轻寒上小楼" class="poem-title">
  <a href="#浣溪沙 · 漠漠轻寒上小楼" class="headerlink" title="浣溪沙 · 漠漠轻寒上小楼"></a>
  浣溪沙 · 漠漠轻寒上小楼
</h3>
<div class="poem-content">
漠漠轻寒上小楼。晓阴无赖似穷秋。淡烟流水画屏幽。<br>
自在飞花轻似梦，无边丝雨细如愁。宝帘闲挂小银钩。
</div>

<h3 id="鹊桥仙" class="poem-title">
  <a href="#鹊桥仙" class="headerlink" title="鹊桥仙"></a>
  鹊桥仙
</h3>
<div class="poem-content">
纤云弄巧，飞星传恨，银汉迢迢暗度。金风玉露一相逢，便胜却人间无数。<br>
柔情似水，佳期如梦，忍顾鹊桥归路！两情若是久长时，又岂在朝朝暮暮。
</div>

<h2 id="王观" class="poet-name">
  <a href="#王观" class="headerlink" title="王观"></a>
  王观
</h2>
<h3 id="卜算子 · 送鲍浩然之浙东" class="poem-title">
  <a href="#卜算子 · 送鲍浩然之浙东" class="headerlink" title="卜算子 · 送鲍浩然之浙东"></a>
  卜算子 · 送鲍浩然之浙东
</h3>
<div class="poem-content">
水是眼波横，山是眉峰聚。欲问行人去那边？眉眼盈盈处。<br>
才始送春归，又送君归去。若到江南赶上春，千万和春住。
</div>

<h2 id="林逋" class="poet-name">
  <a href="#林逋" class="headerlink" title="林逋"></a>
  林逋
</h2>
<h3 id="山园小梅" class="poem-title">
  <a href="#山园小梅" class="headerlink" title="山园小梅"></a>
  山园小梅
</h3>
<div class="poem-content">
众芳摇落独暄妍，占尽风情向小园。<br>
疏影横斜水清浅，暗香浮动月黄昏。<br>
霜禽欲下先偷眼，粉蝶如知合断魂。<br>
幸有微吟可相狎，不须檀板共金樽。
</div>

<h2 id="曾公亮" class="poet-name">
  <a href="#曾公亮" class="headerlink" title="曾公亮"></a>
  曾公亮
</h2>
<h3 id="宿甘露寺僧舍" class="poem-title">
  <a href="#宿甘露寺僧舍" class="headerlink" title="宿甘露寺僧舍"></a>
  宿甘露寺僧舍
</h3>
<div class="poem-content">
枕中云气千峰近，床底松声万壑哀。<br>
要看银山拍天浪，开窗放入大江来。
</div>

<h2 id="叶绍翁" class="poet-name">
  <a href="#叶绍翁" class="headerlink" title="叶绍翁"></a>
  叶绍翁
</h2>
<h3 id="游园不值" class="poem-title">
  <a href="#游园不值" class="headerlink" title="游园不值"></a>
  游园不值
</h3>
<div class="poem-content">
应怜屐齿印苍苔，小扣柴扉久不开。<br>
春色满园关不住，一枝红杏出墙来。
</div>

<h2 id="王禹偁" class="poet-name">
  <a href="#王禹偁" class="headerlink" title="王禹偁"></a>
  王禹偁
</h2>
<h3 id="村行" class="poem-title">
  <a href="#村行" class="headerlink" title="村行"></a>
  村行
</h3>
<div class="poem-content">
马穿山径菊初黄，信马悠悠野兴长。<br>
万壑有声含晚籁，数峰无语立斜阳。<br>
棠梨叶落胭脂色，荞麦花开白雪香。<br>
何事吟余忽惆怅，村桥原树似吾乡。
</div>

<h2 id="郑文宝" class="poet-name">
  <a href="#郑文宝" class="headerlink" title="郑文宝"></a>
  郑文宝
</h2>
<h3 id="柳枝词" class="poem-title">
  <a href="#柳枝词" class="headerlink" title="柳枝词"></a>
  柳枝词
</h3>
<div class="poem-content">
亭亭画舸系春潭，直到行人酒半酣。<br>
不管烟波与风雨，载将离恨过江南。
</div>

<h2 id="董颖" class="poet-name">
  <a href="#董颖" class="headerlink" title="董颖"></a>
  董颖
</h2>
<h3 id="江上" class="poem-title">
  <a href="#江上" class="headerlink" title="江上"></a>
  江上
</h3>
<div class="poem-content">
万顷沧江万顷秋，镜天飞雪一双鸥。<br>
摩挲数尺沙边柳，待汝成阴系钓舟。
</div>

<h2 id="周邦彦" class="poet-name">
  <a href="#周邦彦" class="headerlink" title="周邦彦"></a>
  周邦彦
</h2>
<h3 id="苏幕遮 · 燎沈香" class="poem-title">
  <a href="#苏幕遮 · 燎沈香" class="headerlink" title="苏幕遮 · 燎沈香"></a>
  苏幕遮 · 燎沈香
</h3>
<div class="poem-content">
燎沈香，消溽暑。鸟雀呼晴，侵晓窥檐语。叶上初阳乾宿雨，水面清圆，一一风荷举。<br>
故乡遥，何日去。家住吴门，久作长安旅。五月渔郎相忆否。小楫轻舟，梦入芙蓉浦。
</div>

<h2 id="孔平仲" class="poet-name">
  <a href="#孔平仲" class="headerlink" title="孔平仲"></a>
  孔平仲
</h2>
<h3 id="霁夜" class="poem-title">
  <a href="#霁夜" class="headerlink" title="霁夜"></a>
  霁夜
</h3>
<div class="poem-content">
寂历帘栊深夜明，睡回清梦戍墙铃。<br>
狂风送雨已何处？淡月笼云犹未醒。<br>
早有秋声随堕叶，独将凉意伴流萤。<br>
明朝准拟南轩望，洗出庐山万丈青。
</div>

<h2 id="辛弃疾" class="poet-name">
  <a href="#辛弃疾" class="headerlink" title="辛弃疾"></a>
  辛弃疾
</h2>
<h3 id="永遇乐 · 京口北固亭怀古" class="poem-title">
  <a href="#永遇乐 · 京口北固亭怀古" class="headerlink" title="永遇乐 · 京口北固亭怀古"></a>
  永遇乐 · 京口北固亭怀古
</h3>
<div class="poem-content">
千古江山，英雄无觅孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。<br>
元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？
</div>

<h3 id="南乡子 · 登京口北固亭有怀" class="poem-title">
  <a href="#南乡子 · 登京口北固亭有怀" class="headerlink" title="南乡子 · 登京口北固亭有怀"></a>
  南乡子 · 登京口北固亭有怀
</h3>
<div class="poem-content">
何处望神州？满眼风光北固楼。千古兴亡多少事？悠悠。不尽长江滚滚流。<br>
年少万兜鍪，坐断东南战未休。天下英雄谁敌手？曹刘。生子当如孙仲谋。
</div>

<h3 id="破阵子 · 为陈同甫赋壮词以寄之" class="poem-title">
  <a href="#破阵子 · 为陈同甫赋壮词以寄之" class="headerlink" title="破阵子 · 为陈同甫赋壮词以寄之"></a>
  破阵子 · 为陈同甫赋壮词以寄之
</h3>
<div class="poem-content">
醉里挑灯看剑，梦回吹角连营。八百里分麾下炙，五十弦翻塞外声，沙场秋点兵。<br>
马作的卢飞快，弓如霹雳弦惊。了却君王天下事，赢得生前身后名。可怜白发生！
</div>

<h3 id="菩萨蛮 · 书江西造口壁" class="poem-title">
  <a href="#菩萨蛮 · 书江西造口壁" class="headerlink" title="菩萨蛮 · 书江西造口壁"></a>
  菩萨蛮 · 书江西造口壁
</h3>
<div class="poem-content">
郁孤台下清江水，中间多少行人泪？西北望长安，可怜无数山。<br>
青山遮不住，毕竟东流去。江晚正愁余，山深闻鹧鸪。
</div>

<h3 id="水龙吟 · 登建康赏心亭" class="poem-title">
  <a href="#水龙吟 · 登建康赏心亭" class="headerlink" title="水龙吟 · 登建康赏心亭"></a>
  水龙吟 · 登建康赏心亭
</h3>
<div class="poem-content">
楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会，登临意。<br>
休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人唤取，红巾翠袖，揾英雄泪！
</div>

<h3 id="丑奴儿 · 书博山道中壁" class="poem-title">
  <a href="#丑奴儿 · 书博山道中壁" class="headerlink" title="丑奴儿 · 书博山道中壁"></a>
  丑奴儿 · 书博山道中壁
</h3>
<div class="poem-content">
少年不识愁滋味，爱上层楼。爱上层楼，为赋新词强说愁。<br>
而今识尽愁滋味，欲说还休。欲说还休，却道天凉好个秋。
</div>

<h3 id="青玉案 · 元夕" class="poem-title">
  <a href="#青玉案 · 元夕" class="headerlink" title="青玉案 · 元夕"></a>
  青玉案 · 元夕
</h3>
<div class="poem-content">
东风夜放花千树，更吹落，星如雨。宝马雕车香满路。凤箫声动，玉壶光转，一夜鱼龙舞。<br>
蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。
</div>

<h3 id="鹧鸪天 · 送人" class="poem-title">
  <a href="#鹧鸪天 · 送人" class="headerlink" title="鹧鸪天 · 送人"></a>
  鹧鸪天 · 送人
</h3>
<div class="poem-content">
唱彻《阳关》泪未干，功名馀事且加餐。浮天水送无穷树，带雨云埋一半山。<br>
今古恨，几千般，只应离合是悲欢？江头未是风波恶，别有人间行路难！
</div>

<h3 id="太常引 · 建康中秋夜为吕叔潜赋" class="poem-title">
  <a href="#太常引 · 建康中秋夜为吕叔潜赋" class="headerlink" title="太常引 · 建康中秋夜为吕叔潜赋"></a>
  太常引 · 建康中秋夜为吕叔潜赋
</h3>
<div class="poem-content">
一轮秋影转金波，飞镜又重磨。把酒问姮娥：被白发，欺人奈何？<br>
乘风好去，长空万里，直下看山河。斫去桂婆娑，人道是，清光更多。
</div>

<h3 id="西江月 · 夜行黄沙道中" class="poem-title">
  <a href="#西江月 · 夜行黄沙道中" class="headerlink" title="西江月 · 夜行黄沙道中"></a>
  西江月 · 夜行黄沙道中
</h3>
<div class="poem-content">
明月别枝惊鹊，清风半夜鸣蝉。稻花香里说丰年，听取蛙声一片。<br>
七八个星天外，两三点雨山前。旧时茅店社林边，路转溪桥忽见。
</div>

<h2 id="陆游" class="poet-name">
  <a href="#陆游" class="headerlink" title="陆游"></a>
  陆游
</h2>
<h3 id="秋夜将晓出篱门迎凉有感" class="poem-title">
  <a href="#秋夜将晓出篱门迎凉有感" class="headerlink" title="秋夜将晓出篱门迎凉有感"></a>
  秋夜将晓出篱门迎凉有感
</h3>
<div class="poem-content">
三万里河东入海，五千仞岳上摩天。<br>
遗民泪尽胡尘里，南望王师又一年。
</div>

<h3 id="剑门道中遇微雨" class="poem-title">
  <a href="#剑门道中遇微雨" class="headerlink" title="剑门道中遇微雨"></a>
  剑门道中遇微雨
</h3>
<div class="poem-content">
衣上征尘杂酒痕，远游无处不消魂。<br>
此身合是诗人未？细雨骑驴入剑门。
</div>

<h3 id="十一月四日风雨大作" class="poem-title">
  <a href="#十一月四日风雨大作" class="headerlink" title="十一月四日风雨大作"></a>
  十一月四日风雨大作
</h3>
<div class="poem-content">
僵卧孤村不自哀，尚思为国戍轮台。<br>
夜阑卧听风吹雨，铁马冰河入梦来。
</div>

<h3 id="村居书喜" class="poem-title">
  <a href="#村居书喜" class="headerlink" title="村居书喜"></a>
  村居书喜
</h3>
<div class="poem-content">
红桥梅市晓山横，白塔樊江春水生。<br>
花气袭人知骤暖，鹊声穿树喜新晴。<br>
坊场酒贱贫犹醉，原野泥深老亦耕。<br>
最喜先期官赋足，经年无吏叩柴荆。
</div>

<h3 id="游山西村" class="poem-title">
  <a href="#游山西村" class="headerlink" title="游山西村"></a>
  游山西村
</h3>
<div class="poem-content">
莫笑农家腊酒浑，丰年留客足鸡豚。<br>
山重水复疑无路，柳暗花明又一村。<br>
箫鼓追随春社近，衣冠简朴古风存。<br>
从今若许闲乘月，拄杖无时夜叩门。
</div>

<h3 id="病起书怀" class="poem-title">
  <a href="#病起书怀" class="headerlink" title="病起书怀"></a>
  病起书怀
</h3>
<div class="poem-content">
    病骨支离纱帽宽，孤臣万里客江干。<br>
    位卑未敢忘忧国，事定犹须待阖棺。<br>
    天地神灵扶庙社，京华父老望和銮。<br>
    出师一表通今古，夜半挑灯更细看。<br>
</div>

<h3 id="夜泊水村" class="poem-title">
  <a href="#夜泊水村" class="headerlink" title="夜泊水村"></a>
  夜泊水村
</h3>
<div class="poem-content">
    腰间羽箭久凋零，太息燕然未勒铭。<br>
    老子犹堪绝大漠，诸君何至泣新亭。<br>
    一身报国有万死，双鬓向人无再青。<br>
    记取江湖泊船处，卧闻新雁落寒汀。<br>
</div>

<h3 id="泊公安县" class="poem-title">
  <a href="#泊公安县" class="headerlink" title="泊公安县"></a>
  泊公安县
</h3>
<div class="poem-content">
    秦关蜀道何辽哉！公安渡头今始回。<br>
    无穷江水与天接，不断海风吹月来。<br>
    船窗帘卷萤火闹，沙渚露下蘋花开。<br>
    少年许国忽衰老，心折舵楼长笛哀。<br>
</div>

<h3 id="枕上作" class="poem-title">
  <a href="#枕上作" class="headerlink" title="枕上作"></a>
  枕上作
</h3>
<div class="poem-content">
    萧萧白发卧扁舟，死尽中朝旧辈流。<br>
    万里关河孤枕梦，五更风雨四山秋。<br>
    郑虔自笑穷耽酒，李广何妨老不侯。<br>
    犹有少年风味在，吴笺著句写清愁。<br>
</div>

<h3 id="黄州" class="poem-title">
  <a href="#黄州" class="headerlink" title="黄州"></a>
  黄州
</h3>
<div class="poem-content">
    局促常悲类楚囚，迁流还叹学齐优。<br>
    江声不尽英雄恨，天意无私草木秋。<br>
    万里羁愁添白发，一帆寒日过黄州。<br>
    君看赤壁终陈迹，生子何须似仲谋！<br>
</div>

<h3 id="诉衷情" class="poem-title">
  <a href="#诉衷情" class="headerlink" title="诉衷情"></a>
  诉衷情
</h3>
<div class="poem-content">
    当年万里觅封侯，匹马戍梁州。关河梦断何处，尘暗旧貂裘。<br>
    胡未灭，鬓先秋，泪空流。此生谁料，心在天山，身老沧洲。<br>
</div>

<h3 id="六月二十四日夜分梦范至能李知几以尤延之同" class="poem-title">
  <a href="#六月二十四日夜分梦范至能李知几以尤延之同" class="headerlink" title="六月二十四日夜分梦范至能李知几以尤延之同"></a>
  六月二十四日夜分梦范至能李知几以尤延之同
</h3>
<div class="poem-content">
    露箬霜筠织短篷，飘然来往淡烟中。<br>
    偶经菱市寻溪友，却拣苹汀下钓筒。<br>
    白菡萏香初过雨，红蜻蜓弱不禁风。<br>
    吴中近事君知否？团扇家家画放翁。<br>
</div>

<h3 id="卜算子 · 咏梅" class="poem-title">
  <a href="#卜算子 · 咏梅" class="headerlink" title="卜算子 · 咏梅"></a>
  卜算子 · 咏梅
</h3>
<div class="poem-content">
    驿外断桥边，寂寞开无主。<br>
    已是黄昏独自愁，更着风和雨。<br>
    无意苦争春，一任群芳妒。<br>
    零落成泥碾作尘，只有香如故。<br>
</div>

<h3 id="钗头凤" class="poem-title">
  <a href="#钗头凤" class="headerlink" title="钗头凤"></a>
  钗头凤
</h3>
<div class="poem-content">
    红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错！<br>
    春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！<br>
</div>

<h3 id="秋波媚 · 七月十六日晚登高兴亭望长安南山" class="poem-title">
  <a href="#秋波媚 · 七月十六日晚登高兴亭望长安南山" class="headerlink" title="秋波媚 · 七月十六日晚登高兴亭望长安南山"></a>
  秋波媚 · 七月十六日晚登高兴亭望长安南山
</h3>
<div class="poem-content">
    秋到边城角声哀，烽火照高台。悲歌击筑，凭高酹酒，此兴悠哉！<br>
    多情谁似南山月，特地暮云开。灞桥烟柳，曲江池馆，应待人来。<br>
</div>

<h3 id="临安春雨初霁" class="poem-title">
  <a href="#临安春雨初霁" class="headerlink" title="临安春雨初霁"></a>
  临安春雨初霁
</h3>
<div class="poem-content">
    世味年来薄似纱，谁令骑马客京华。<br>
    小楼一夜听春雨，深巷明朝卖杏花。<br>
    矮纸斜行闲作草，晴窗细乳戏分茶。<br>
    素衣莫起风尘叹，犹及清明可到家。<br>
</div>

<h3 id="书愤" class="poem-title">
  <a href="#书愤" class="headerlink" title="书愤"></a>
  书愤
</h3>
<div class="poem-content">
    早岁那知世事艰，中原北望气如山。<br>
    楼船夜雪瓜洲渡，铁马秋风大散关。<br>
    塞上长城空自许，镜中衰鬓已先斑。<br>
    出师一表真名世，千载谁堪伯仲间。<br>
</div>

<h2 id="李清照" class="poet-name">
  <a href="#李清照" class="headerlink" title="李清照"></a>
  李清照
</h2>

<h3 id="渔家傲 · 天接云涛连晓雾" class="poem-title">
  <a href="#渔家傲 · 天接云涛连晓雾" class="headerlink" title="渔家傲 · 天接云涛连晓雾"></a>
  渔家傲 · 天接云涛连晓雾
</h3>
<div class="poem-content">
    天接云涛连晓雾，星河欲转千帆舞。仿佛梦魂归帝所。闻天语，殷勤问我归何处。<br>
    我报路长嗟日暮，学诗谩有惊人句。九万里风鹏正举。风休住，蓬舟吹取三山去！<br>
</div>

<h3 id="声声慢" class="poem-title">
  <a href="#声声慢" class="headerlink" title="声声慢"></a>
  声声慢
</h3>
<div class="poem-content">
    寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧时相识。<br>
    满地黄花堆积。憔悴损，如今有谁堪摘？守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得！<br>
</div>

<h3 id="鹧鸪天 · 桂花" class="poem-title">
  <a href="#鹧鸪天 · 桂花" class="headerlink" title="鹧鸪天 · 桂花"></a>
  鹧鸪天 · 桂花
</h3>
<div class="poem-content">
    暗淡轻黄体性柔，情疏迹远只香留。何须浅碧轻红色，自是花中第一流。<br>
    梅定妒，菊应羞，画阑开处冠中秋。骚人可煞无情思，何事当年不见收。<br>
</div>

<h3 id="题八咏楼" class="poem-title">
  <a href="#题八咏楼" class="headerlink" title="题八咏楼"></a>
  题八咏楼
</h3>
<div class="poem-content">
    千古风流八咏楼，江山留与后人愁。<br>
    水通南国三千里，气压江城十四州。<br>
</div>

<h2 id="岳飞" class="poet-name">
  <a href="#岳飞" class="headerlink" title="岳飞"></a>
  岳飞
</h2>

<h3 id="满江红 · 怒发冲冠" class="poem-title">
  <a href="#满江红 · 怒发冲冠" class="headerlink" title="满江红 · 怒发冲冠"></a>
  满江红 · 怒发冲冠
</h3>
<div class="poem-content">
    怒发冲冠，凭栏处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲，白了少年头，空悲切！<br>
    靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。<br>
</div>

<h3 id="满江红 · 登黄鹤楼有感" class="poem-title">
  <a href="#满江红 · 登黄鹤楼有感" class="headerlink" title="满江红 · 登黄鹤楼有感"></a>
  满江红 · 登黄鹤楼有感
</h3>
<div class="poem-content">
    遥望中原，荒烟外、许多城郭。想当年、花遮柳护，凤楼龙阁。万岁山前珠翠绕，蓬壶殿里笙歌作。到而今、铁骑满郊畿，风尘恶。<br>
    兵安在？膏锋锷。民安在？填沟壑。叹江山如故，千村寥落。何日请缨提锐旅，一鞭直渡清河洛。却归来、再续汉阳游，骑黄鹤。
</div>

<h2 id="陈与义" class="poet-name">
  <a href="#陈与义" class="headerlink" title="陈与义"></a>
  陈与义
</h2>

<h3 id="临江仙 · 夜登小阁忆洛中旧游" class="poem-title">
  <a href="#临江仙 · 夜登小阁忆洛中旧游" class="headerlink" title="临江仙 · 夜登小阁忆洛中旧游"></a>
  临江仙 · 夜登小阁忆洛中旧游
</h3>
<div class="poem-content">
    忆昔午桥桥上饮，坐中多是豪英。长沟流月去无声。杏花疏影里，吹笛到天明。<br>
    二十余年如一梦，此身虽在堪惊。闲登小阁看新晴。古今多少事，渔唱起三更。<br>
</div>

<h3 id="登岳阳楼" class="poem-title">
  <a href="#登岳阳楼" class="headerlink" title="登岳阳楼"></a>
  登岳阳楼
</h3>
<div class="poem-content">
    洞庭之东江水西，帘旌不动夕阳迟。<br>
    登临吴蜀横分地，徙倚湖山欲暮时。<br>
    万里来游还望远，三年多难更凭危。<br>
    白头吊古风霜里，老木沧波无限悲。<br>
</div>

<h2 id="朱敦儒" class="poet-name">
  <a href="#朱敦儒" class="headerlink" title="朱敦儒"></a>
  朱敦儒
</h2>

<h3 id="相见欢 · 金陵城上西楼" class="poem-title">
  <a href="#相见欢 · 金陵城上西楼" class="headerlink" title="相见欢 · 金陵城上西楼"></a>
  相见欢 · 金陵城上西楼
</h3>
<div class="poem-content">
    金陵城上西楼，倚清秋。万里夕阳垂地大江流。<br>
    中原乱，簪缨散，几时收？试倩悲风吹泪过扬州。<br>
</div>

<h3 id="鹧鸪天 · 我是清都山水郎" class="poem-title">
  <a href="#鹧鸪天 · 我是清都山水郎" class="headerlink" title="鹧鸪天 · 我是清都山水郎"></a>
  鹧鸪天 · 我是清都山水郎
</h3>
<div class="poem-content">
    我是清都山水郎，天教懒慢带疏狂。曾批给露支风券，累奏流云借月章。<br>
    诗万首，酒千觞，几曾着眼看侯王。玉楼金阙慵归去，且插梅花醉洛阳。<br>
</div>

<h2 id="志南" class="poet-name">
  <a href="#志南" class="headerlink" title="志南"></a>
  志南
</h2>
<h3 id="绝句" class="poem-title">
  <a href="#绝句" class="headerlink" title="绝句"></a>
  绝句
</h3>
<div class="poem-content">
古木阴中系短篷，杖藜扶我过桥东。<br>
沾衣欲湿杏花雨，吹面不寒杨柳风。
</div>

<h2 id="郑协" class="poet-name">
  <a href="#郑协" class="headerlink" title="郑协"></a>
  郑协
</h2>
<h3 id="溪桥晚兴" class="poem-title">
  <a href="#溪桥晚兴" class="headerlink" title="溪桥晚兴"></a>
  溪桥晚兴
</h3>
<div class="poem-content">
寂寞亭基野渡边，春流平岸草芊芊。<br>
一川晚照人闲立，满袖杨花听杜鹃。
</div>

<h2 id="刘过" class="poet-name">
  <a href="#刘过" class="headerlink" title="刘过"></a>
  刘过
</h2>
<h3 id="唐多令" class="poem-title">
  <a href="#唐多令" class="headerlink" title="唐多令"></a>
  唐多令
</h3>
<div class="poem-content">
芦叶满汀洲，寒沙带浅流。二十年重过南楼。柳下系船犹未稳，能几日，又中秋。<br>
黄鹤断矶头，故人曾到否？旧江山浑是新愁。欲买桂花同载酒，终不似，少年游。
</div>

<h2 id="张孝祥" class="poet-name">
  <a href="#张孝祥" class="headerlink" title="张孝祥"></a>
  张孝祥
</h2>
<h3 id="念奴娇 · 过洞庭" class="poem-title">
  <a href="#念奴娇 · 过洞庭" class="headerlink" title="念奴娇 · 过洞庭"></a>
  念奴娇 · 过洞庭
</h3>
<div class="poem-content">
洞庭青草，近中秋，更无一点风色。玉鉴琼田三万顷，着我扁舟一叶。素月分辉，明河共影，表里俱澄澈。悠然心会，妙处难与君说。<br>
应念岭海经年，孤光自照，肝肺皆冰雪。短发萧骚襟袖冷，稳泛沧浪空阔。尽挹西江，细斟北斗，万象为宾客。扣舷独啸，不知今夕何夕！
</div>

<h3 id="水调歌头 · 过岳阳楼作" class="poem-title">
  <a href="#水调歌头 · 过岳阳楼作" class="headerlink" title="水调歌头 · 过岳阳楼作"></a>
  水调歌头 · 过岳阳楼作
</h3>

<div class="poem-content">
湖海倦游客，江汉有归舟。西风千里，送我今夜岳阳楼。日落君山云气，春到沅湘草木，远思渺难收。徙倚栏干久，缺月挂帘钩。<br>
雄三楚，吞七泽，隘九州。人间好处，何处更似此楼头？欲吊沉累无所，但有渔儿樵子，哀此写离忧。回首叫虞舜，杜若满芳洲。
</div>

<h2 id="林仰" class="poet-name">
  <a href="#林仰" class="headerlink" title="林仰"></a>
  林仰
</h2>
<h3 id="少年游 · 早行" class="poem-title">
  <a href="#少年游 · 早行" class="headerlink" title="少年游 · 早行"></a>
  少年游 · 早行
</h3>
<div class="poem-content">
霁霞散晓月犹明，疏木挂残星。山径人稀，翠萝深处，啼鸟两三声。<br>
霜华重迫驼裘冷，心共马蹄轻。十里青山，一溪流水，都做许多情。
</div>

<h2 id="刘克庄" class="poet-name">
  <a href="#刘克庄" class="headerlink" title="刘克庄"></a>
  刘克庄
</h2>
<h3 id="一剪梅 · 余赴广东实之夜饯于风亭" class="poem-title">
  <a href="#一剪梅 · 余赴广东实之夜饯于风亭" class="headerlink" title="一剪梅 · 余赴广东实之夜饯于风亭"></a>
  一剪梅 · 余赴广东实之夜饯于风亭
</h3>
<div class="poem-content">
束缊宵行十里强。挑得诗囊，抛了衣囊。天寒路滑马蹄僵，元是王郎，来送刘郎。<br>
酒酣耳热说文章。惊倒邻墙，推倒胡床。旁观拍手笑疏狂，疏又何妨，狂又何妨？
</div>

<h2 id="北来人" class="poet-name">
  <a href="#北来人" class="headerlink" title="北来人"></a>
  北来人
</h2>
<div class="poem-content">
试说东都事，添人白发多。<br>
寝园残石马，废殿泣铜驼。<br>
胡运占难久，边情听易讹。<br>
凄凉旧京女，妆髻尚宣和。<br>
</div>

<div class="poem-content">
十口同离仳，今成独雁飞。<br>
饥锄荒寺菜，贫着陷蕃衣。<br>
甲第歌钟沸，沙场探骑稀。<br>
老身闽地死，不见翠銮归。
</div>

<h2 id="严羽" class="poet-name">
  <a href="#严羽" class="headerlink" title="严羽"></a>
  严羽
</h2>
<h3 id="江行" class="poem-title">
  <a href="#江行" class="headerlink" title="江行"></a>
  江行
</h3>
<div class="poem-content">
暝色蒹葭外，苍茫旅眺情。<br>
残雪和雁断，新月带潮生。<br>
天到水中尽，舟随树杪行。<br>
离家今几宿，厌听棹歌声。
</div>

<h2 id="姜夔" class="poet-name">
  <a href="#姜夔" class="headerlink" title="姜夔"></a>
  姜夔
</h2>
<h3 id="扬州慢" class="poem-title">
  <a href="#扬州慢" class="headerlink" title="扬州慢"></a>
  扬州慢
</h3>
<div class="poem-content">
淮左名都，竹西佳处，解鞍少驻初程。过春风十里，尽荠麦青青。自胡马窥江去后，废池乔木，犹厌言兵。渐黄昏，清角吹寒，都在空城。<br>
杜郎俊赏，算而今重到须惊。纵豆蔻词工，青楼梦好，难赋深情。二十四桥仍在，波心荡，冷月无声。念桥边红药，年年知为谁生？
</div>

<h2 id="郑思肖" class="poet-name">
  <a href="#郑思肖" class="headerlink" title="郑思肖"></a>
  郑思肖
</h2>
<h3 id="画菊" class="poem-title">
  <a href="#画菊" class="headerlink" title="画菊"></a>
  画菊
</h3>
<div class="poem-content">
花开不并百花丛，独立疏篱趣未穷。<br>
宁可枝头抱香死，何曾吹落北风中。
</div>

<h2 id="周密" class="poet-name">
  <a href="#周密" class="headerlink" title="周密"></a>
  周密
</h2>
<h3 id="高阳台 · 送陈君衡被召" class="poem-title">
  <a href="#高阳台 · 送陈君衡被召" class="headerlink" title="高阳台 · 送陈君衡被召"></a>
  高阳台 · 送陈君衡被召
</h3>
<div class="poem-content">
照野旌旗，朝天车马，平沙万里天低。宝带金章，尊前茸帽风欹。秦关汴水经行地，想登临、都付新诗。纵英游，叠鼓清笳，骏马名姬。<br>
酒酣应对燕山雪，正冰河月冻，晓陇云飞。投老残年，江南谁念方回。东风渐绿西湖柳，雁已还、人未南归。最关情，折尽梅花，难寄相思。
</div>

<h2 id="蒋捷" class="poet-name">
  <a href="#蒋捷" class="headerlink" title="蒋捷"></a>
  蒋捷
</h2>
<h3 id="虞美人 · 听雨" class="poem-title">
  <a href="#虞美人 · 听雨" class="headerlink" title="虞美人 · 听雨"></a>
  虞美人 · 听雨
</h3>
<div class="poem-content">
少年听雨歌楼上，红烛昏罗帐。壮年听雨客舟中，江阔云低、断雁叫西风。<br>
而今听雨僧庐下，鬓已星星也。悲欢离合总无情，一任阶前、点滴到天明。
</div>

<h3 id="一剪梅 · 舟过吴江" class="poem-title">
  <a href="#一剪梅 · 舟过吴江" class="headerlink" title="一剪梅 · 舟过吴江"></a>
  一剪梅 · 舟过吴江
</h3>
<div class="poem-content">
一片春愁待酒浇。江上舟摇，楼上帘招。秋娘渡与泰娘桥，风又飘飘，雨又萧萧。<br>
何日归家洗客袍？银字笙调，心字香烧。流光容易把人抛，红了樱桃，绿了芭蕉。
</div>

<h2 id="文天祥" class="poet-name">
  <a href="#文天祥" class="headerlink" title="文天祥"></a>
  文天祥
</h2>
<h3 id="过平原作" class="poem-title">
  <a href="#过平原作" class="headerlink" title="过平原作"></a>
  过平原作
</h3>
<div class="poem-content">
平原太守颜真卿，长安天子不知名。<br>
一朝渔阳动鼙鼓，大江以北无坚城。<br>
公家兄弟奋戈起，一十七郡连夏盟。<br>
贼闻失色分兵还，不敢长驱入咸京。<br>
明皇父子将西狩，由是灵武起义兵。<br>
唐家再造李郭力，若论牵制公威灵。<br>
哀哉常山惨钩舌，心归朝廷气不慑。<br>
崎岖坎坷不得志，出入四朝老忠节。<br>
当年幸脱安禄山，白首竟陷李希烈。<br>
希烈安能遽杀公，宰相卢杞欺日月。<br>
乱臣贼子归何处，茫茫烟草中原土。<br>
公死于今六百年，忠精赫赫雷当天。
</div>

<h3 id="过零丁洋" class="poem-title">
  <a href="#过零丁洋" class="headerlink" title="过零丁洋"></a>
  过零丁洋
</h3>
<div class="poem-content">
辛苦遭逢起一经，干戈寥落四周星。<br>
山河破碎风飘絮，身世浮沉雨打萍。<br>
惶恐滩头说惶恐，零丁洋里叹零丁。<br>
人生自古谁无死？留取丹心照汗青。
</div>

<h3 id="南安军" class="poem-title">
  <a href="#南安军" class="headerlink" title="南安军"></a>
  南安军
</h3>
<div class="poem-content">
梅花南北路，风雨湿征衣。<br>
出岭同谁出？归乡如此归！<br>
山河千古在，城郭一时非。<br>
饿死真吾志，梦中行采薇。
</div>

<h3 id="扬子江" class="poem-title">
  <a href="#扬子江" class="headerlink" title="扬子江"></a>
  扬子江
</h3>
<div class="poem-content">
几日随风北海游，回从扬子大江头。<br>
臣心一片磁针石，不指南方不肯休。
</div>

<h2 id="谢翱" class="poet-name">
  <a href="#谢翱" class="headerlink" title="谢翱"></a>
  谢翱
</h2>
<h3 id="书文山卷后" class="poem-title">
  <a href="#书文山卷后" class="headerlink" title="书文山卷后"></a>
  书文山卷后
</h3>
<div class="poem-content">
魂飞万里程，天地隔幽明。<br>
死不从公死，生如无此生。<br>
丹心浑未化，碧血已先成。<br>
无处堪挥泪，吾今变姓名。
</div>

<h2 id="孔平仲" class="poet-name">
  <a href="#孔平仲" class="headerlink" title="孔平仲"></a>
  孔平仲
</h2>
<h3 id="霁夜" class="poem-title">
  <a href="#霁夜" class="headerlink" title="霁夜"></a>
  霁夜
</h3>
<div class="poem-content">
寂历帘栊深夜明，睡回清梦戍墙铃。<br>
狂风送雨已何处？淡月笼云犹未醒。<br>
早有秋声随堕叶，独将凉意伴流萤。<br>
明朝准拟南轩望，洗出庐山万丈青。
</div>

<h1 id="明朝，清初" class="dynasty"> 
  <a href="#明朝，清初" class="headerlink" title="明朝，清初"></a> 
明朝，清初
</h1>
<h2 id="戚继光" class="poet-name">
  <a href="#戚继光" class="headerlink" title="戚继光"></a>
  戚继光
</h2>
<h3 id="望阙台" class="poem-title">
  <a href="#望阙台" class="headerlink" title="望阙台"></a>
  望阙台
</h3>
<div class="poem-content">
十年驱驰海色寒，孤臣于此望宸銮。<br>
繁霜尽是心头血，洒向千峰秋叶丹。
</div>

<h2 id="唐温如" class="poet-name">
  <a href="#唐温如" class="headerlink" title="唐温如"></a>
  唐温如
</h2>
<h3 id="题龙阳县青草湖" class="poem-title">
  <a href="#题龙阳县青草湖" class="headerlink" title="题龙阳县青草湖"></a>
  题龙阳县青草湖
</h3>
<div class="poem-content">
西风吹老洞庭波，一夜湘君白发多。<br>
醉后不知天在水，满船清梦压星河。
</div>

<h2 id="叶颙" class="poet-name">
  <a href="#叶颙" class="headerlink" title="叶颙"></a>
  叶颙
</h2>
<h3 id="己酉新正" class="poem-title">
  <a href="#己酉新正" class="headerlink" title="己酉新正"></a>
  己酉新正
</h3>
<div class="poem-content">
天地风霜尽，乾坤气象和。<br>
历添新岁月，春满旧山河。<br>
梅柳芳容徲，松篁老态多。<br>
屠苏成醉饮，欢笑白云窝。
</div>

<h2 id="徐祯卿" class="poet-name">
  <a href="#徐祯卿" class="headerlink" title="徐祯卿"></a>
  徐祯卿
</h2>
<h3 id="送耿晦之守湖州" class="poem-title">
  <a href="#送耿晦之守湖州" class="headerlink" title="送耿晦之守湖州"></a>
  送耿晦之守湖州
</h3>
<div class="poem-content">
远下吴江向霅川，高秋风物倍澄鲜。<br>
幹緌菰叶翠相乱，锦石游鳞清可怜。<br>
邮渚挝频津吏鼓，渔歌唱近使君船。<br>
吴兴岘山足胜事，汉水襄阳空昔贤。
</div>

<h2 id="于谦" class="poet-name">
  <a href="#于谦" class="headerlink" title="于谦"></a>
  于谦
</h2>
<h3 id="石灰吟" class="poem-title">
  <a href="#石灰吟" class="headerlink" title="石灰吟"></a>
  石灰吟
</h3>
<div class="poem-content">
千锤万凿出深山，烈火焚烧若等闲。<br>
粉骨碎身浑不怕，只留清白在人间。
</div>

<h2 id="张和" class="poet-name">
  <a href="#张和" class="headerlink" title="张和"></a>
  张和
</h2>
<h3 id="题江湖胜览卷赠李彦晖" class="poem-title">
  <a href="#题江湖胜览卷赠李彦晖" class="headerlink" title="题江湖胜览卷赠李彦晖"></a>
  题江湖胜览卷赠李彦晖
</h3>
<div class="poem-content">
万里一孤舟，常年事胜游。<br>
星河三峡夜，烟树五湖秋。<br>
迹拟玄真子，名齐博望侯。<br>
翻怜蓬荜士，白首卧林丘。
</div>

<h2 id="佚名" class="poet-name">
  <a href="#佚名" class="headerlink" title="佚名"></a>
  佚名
</h2>
<h3 id="武侯庙" class="poem-title">
  <a href="#武侯庙" class="headerlink" title="武侯庙"></a>
  武侯庙
</h3>
<div class="poem-content">
剑江春水绿沄沄，五丈原头曰又曛。<br>
旧业未能归后主，大星先已落前军。<br>
南阳祠宇空秋草，西蜀关山隔暮云。<br>
正统不惭传万古，莫将成败论三分。
</div>

<h2 id="杨慎" class="poet-name">
  <a href="#杨慎" class="headerlink" title="杨慎"></a>
  杨慎
</h2>
<h3 id="临江仙 · 滚滚长江东逝水" class="poem-title">
  <a href="#临江仙 · 滚滚长江东逝水" class="headerlink" title="临江仙 · 滚滚长江东逝水"></a>
  临江仙 · 滚滚长江东逝水
</h3>
<div class="poem-content">
滚滚长江东逝水，浪花淘尽英雄。是非成败转头空。青山依旧在，几度夕阳红。<br>
白发渔樵江渚上，惯看秋月春风。一壶浊酒喜相逢。古今多少事，都付笑谈中。
</div>

<h2 id="夏完淳" class="poet-name">
  <a href="#夏完淳" class="headerlink" title="夏完淳"></a>
  夏完淳
</h2>
<h3 id="别云间" class="poem-title">
  <a href="#别云间" class="headerlink" title="别云间"></a>
  别云间
</h3>
<div class="poem-content">
三年羁旅客，今日又南冠。<br>
无限山河泪，谁言天地宽！<br>
已知泉路近，欲别故乡难。<br>
毅魄归来日，灵旗空际看。
</div>

<h2 id="顾炎武" class="poet-name">
  <a href="#顾炎武" class="headerlink" title="顾炎武"></a>
  顾炎武
</h2>
<h3 id="酬王处士九日见怀之作" class="poem-title">
  <a href="#酬王处士九日见怀之作" class="headerlink" title="酬王处士九日见怀之作"></a>
  酬王处士九日见怀之作
</h3>
<div class="poem-content">
是日惊秋老，相望各一涯。<br>
离怀销浊酒，愁眼见黄花。<br>
天地存肝胆，江山阅鬓华。<br>
多蒙千里讯，逐客已无家。
</div>

<h2 id="屈大均" class="poet-name">
  <a href="#屈大均" class="headerlink" title="屈大均"></a>
  屈大均
</h2>
<h3 id="壬戌清明作" class="poem-title">
  <a href="#壬戌清明作" class="headerlink" title="壬戌清明作"></a>
  壬戌清明作
</h3>
<div class="poem-content">
朝作轻寒暮作阴，愁中不觉已春深。<br>
落花有泪因风雨，啼鸟无情自古今。<br>
故国江山徒梦寐，中华人物又销沉。<br>
龙蛇四海归无所，寒食年年怆客心。
</div>


<h2 id="陈维崧" class="poet-name">
  <a href="#陈维崧" class="headerlink" title="陈维崧"></a>
  陈维崧
</h2>
<h3 id="南乡子 · 邢州道上作" class="poem-title">
  <a href="#南乡子 · 邢州道上作" class="headerlink" title="南乡子 · 邢州道上作"></a>
  南乡子 · 邢州道上作
</h3>
<div class="poem-content">
秋色冷并刀，一派酸风卷怒涛。并马三河年少客，粗豪，皂栎林中醉射雕。<br>
残酒忆荆高，燕赵悲歌事未消。忆昨车声寒易水，今朝，慷慨还过豫让桥。
</div>

<h2 id="黄景仁" class="poet-name">
  <a href="#黄景仁" class="headerlink" title="黄景仁"></a>
  黄景仁
</h2>
<h3 id="登北固楼" class="poem-title">
  <a href="#登北固楼" class="headerlink" title="登北固楼"></a>
  登北固楼
</h3>
<div class="poem-content">
振衣直上最高楼，吴楚青苍一望收。<br>
此地山形常北顾，千年江水自东流。<br>
乾坤莽莽鱼龙气，今古愔愔花月愁。<br>
不尽狂澜走沧海，一拳天与压潮头。
</div>


<h3 id="绮怀十六首 · 其十五" class="poem-title">
  <a href="#绮怀十六首 · 其十五" class="headerlink" title="绮怀十六首 · 其十五"></a>
  绮怀十六首 · 其十五
</h3>
<div class="poem-content">
几回花下坐吹箫，银汉红墙入望遥。<br>
似此星辰非昨夜，为谁风露立中宵。<br>
缠绵思尽抽残茧，宛转心伤剥后蕉。<br>
三五年时三五月，可怜杯酒不曾消。
</div>

<h3 id="杂感" class="poem-title">
  <a href="#杂感" class="headerlink" title="杂感"></a>
  杂感
</h3>
<div class="poem-content">
仙佛茫茫两未成，只知独夜不平鸣。<br>
风蓬飘尽悲歌气，泥絮沾来薄幸名。<br>
十有九人堪白眼，百无一用是书生。<br>
莫因诗卷愁成谶，春鸟秋虫自作声。
</div>

<h2 id="郑燮" class="poet-name">
  <a href="#郑燮" class="headerlink" title="郑燮"></a>
  郑燮
</h2>
<h3 id="竹石" class="poem-title">
  <a href="#竹石" class="headerlink" title="竹石"></a>
  竹石
</h3>
<div class="poem-content">
咬定青山不放松，立根原在破岩中。<br>
千磨万击还坚劲，任尔东西南北风。
</div>

<h3 id="墨竹图题诗" class="poem-title">
  <a href="#墨竹图题诗" class="headerlink" title="墨竹图题诗"></a>
  墨竹图题诗
</h3>
<div class="poem-content">
衙斋卧听萧萧竹，疑是民间疾苦声。<br>
些小吾曹州县吏，一枝一叶总关情。
</div>

<h2 id="纳兰性德" class="poet-name">
  <a href="#纳兰性德" class="headerlink" title="纳兰性德"></a>
  纳兰性德
</h2>
<h3 id="长相思" class="poem-title">
  <a href="#长相思" class="headerlink" title="长相思"></a>
  长相思
</h3>
<div class="poem-content">
山一程，水一程，身向榆关那畔行，夜深千帐灯。<br>
风一更，雪一更，聒碎乡心梦不成，故园无此声。
</div>

<h3 id="浣溪沙· 谁念西风独自凉" class="poem-title">
  <a href="#浣溪沙 · 谁念西风独自凉" class="headerlink" title="浣溪沙 · 谁念西风独自凉"></a>
  浣溪沙· 谁念西风独自凉
</h3>
<div class="poem-content">
谁念西风独自凉，萧萧黄叶闭疏窗，沉思往事立残阳。<br>
被酒莫惊春睡重，赌书消得泼茶香，当时只道是寻常。
</div>

<h3 id="浣溪沙 · 残雪凝辉冷画屏" class="poem-title">
  <a href="#浣溪沙 · 残雪凝辉冷画屏" class="headerlink" title="浣溪沙 · 残雪凝辉冷画屏"></a>
  浣溪沙 · 残雪凝辉冷画屏
</h3>
<div class="poem-content">
残雪凝辉冷画屏，落梅横笛已三更，更无人处月胧明。<br>
我是人间惆怅客，知君何事泪纵横，断肠声里忆平生。
</div>

<h2 id="龚自珍" class="poet-name">
  <a href="#龚自珍" class="headerlink" title="龚自珍"></a>
  龚自珍
</h2>
<h3 id="己亥杂诗" class="poem-title">
  <a href="#己亥杂诗" class="headerlink" title="己亥杂诗"></a>
  己亥杂诗
</h3>
<div class="poem-content">
九州生气恃风雷，万马齐喑究可哀。<br>
我劝天公重抖擞，不拘一格降人才。
</div>

<div class="poem-content">
浩荡离愁白日斜，吟鞭东指即天涯。<br>
落红不是无情物，化作春泥更护花。
</div>

<h1 id="近现代" class="dynasty"> 
  <a href="#近现代" class="headerlink" title="近现代"></a> 
近现代
</h1>
<h2 id="牛兆濂" class="poet-name">
  <a href="#牛兆濂" class="headerlink" title="牛兆濂"></a>
  牛兆濂
</h2>
<h3 id="登华岳南峰极顶七绝" class="poem-title">
  <a href="#登华岳南峰极顶七绝" class="headerlink" title="登华岳南峰极顶七绝"></a>
  登华岳南峰极顶七绝
</h3>
<div class="poem-content">
踏破白云万千重，仰天池上水溶溶。<br>
横空大气排山去，砥柱人间是此峰。
</div>

<h2 id="林则徐" class="poet-name">
  <a href="#林则徐" class="headerlink" title="林则徐"></a>
  林则徐
</h2>
<h3 id="赴戍登程口占示家人" class="poem-title">
  <a href="#赴戍登程口占示家人" class="headerlink" title="赴戍登程口占示家人"></a>
  赴戍登程口占示家人
</h3>
<div class="poem-content">
力微任重久神疲，再竭衰庸定不支。<br>
苟利国家生死以，岂因祸福避趋之。<br>
谪居正是君恩厚，养拙刚于戍卒宜。<br>
戏与山妻谈故事，试吟断送老头皮。
</div>

<h2 id="谭嗣同" class="poet-name">
  <a href="#谭嗣同" class="headerlink" title="谭嗣同"></a>
  谭嗣同
</h2>
<h3 id="狱中题壁" class="poem-title">
  <a href="#狱中题壁" class="headerlink" title="狱中题壁"></a>
  狱中题壁
</h3>
<div class="poem-content">
望门投止思张俭，忍死须臾待杜根。<br>
我自横刀向天笑，去留肝胆两昆仑。
</div>

<h2 id="王国维" class="poet-name">
  <a href="#王国维" class="headerlink" title="王国维"></a>
  王国维
</h2>
<h3 id="蝶恋花 · 阅尽天涯离别苦" class="poem-title">
  <a href="#蝶恋花 · 阅尽天涯离别苦" class="headerlink" title="蝶恋花 · 阅尽天涯离别苦"></a>
  蝶恋花 · 阅尽天涯离别苦
</h3>
<div class="poem-content">
阅尽天涯离别苦，不道归来，零落花如许。花底相看无一语，绿窗春与天俱暮。<br>
待把相思灯下诉，一缕新欢，旧恨千千缕。最是人间留不住，朱颜辞镜花辞树。
</div>

<h2 id="秋瑾" class="poet-name">
  <a href="#秋瑾" class="headerlink" title="秋瑾"></a>
  秋瑾
</h2>
<h3 id="满江红 · 小住京华" class="poem-title">
  <a href="#满江红 · 小住京华" class="headerlink" title="满江红 · 小住京华"></a>
  满江红 · 小住京华
</h3>
<div class="poem-content">
小住京华，早又是，中秋佳节。为篱下，黄花开遍，秋容如拭。四面歌残终破楚，八年风味徒思浙。苦将侬，强派作蛾眉，殊未屑！<br>
身不得，男儿列，心却比，男儿烈！算平生肝胆，因人常热。俗子胸襟谁识我？英雄末路当磨折。莽红尘，何处觅知音？青衫湿！
</div>

<h3 id="对酒" class="poem-title">
  <a href="#对酒" class="headerlink" title="对酒"></a>
  对酒
</h3>
<div class="poem-content">
不惜千金买宝刀，貂裘换酒也堪豪。<br>
一腔热血勤珍重，洒去犹能化碧涛。
</div>

<h2 id="郁达夫" class="poet-name">
  <a href="#郁达夫" class="headerlink" title="郁达夫"></a>
  郁达夫
</h2>
<h3 id="钓台题壁" class="poem-title">
  <a href="#钓台题壁" class="headerlink" title="钓台题壁"></a>
  钓台题壁
</h3>
<div class="poem-content">
不是樽前爱惜身，佯狂难免假成真。<br>
曾因酒醉鞭名马，生怕情多累美人。<br>
劫数东南天作孽，鸡鸣风雨海扬尘。<br>
悲歌痛哭终何补，义士纷纷说帝秦。<br>
</div>

<h2 id="鲁迅" class="poet-name">
  <a href="#鲁迅" class="headerlink" title="鲁迅"></a>
  鲁迅
</h2>
<h3 id="无题" class="poem-title">
  <a href="#无题" class="headerlink" title="无题"></a>
  无题
</h3>
<div class="poem-content">
万家墨面没蒿莱，敢有歌吟动地哀。<br>
心事浩茫连广宇，于无声处听惊雷。
</div>

<h3 id="无题" class="poem-title">
  <a href="#无题" class="headerlink" title="无题"></a>
  无题
</h3>
<div class="poem-content">
血沃中原肥劲草，寒凝大地发春华。<br>
英雄多故谋夫病，泪洒崇陵噪暮鸦。
</div>

<h3 id="自题小像" class="poem-title">
  <a href="#自题小像" class="headerlink" title="自题小像"></a>
  自题小像
</h3>
<div class="poem-content">
灵台无计逃神矢，风雨如磐暗故园。<br>
寄意寒星荃不察，我以我血荐轩辕。
</div>

<h3 id="题《呐喊》" class="poem-title">
  <a href="#题《呐喊》" class="headerlink" title="题《呐喊》"></a>
  题《呐喊》
</h3>
<div class="poem-content">
弄文罹文网，抗世违世情。<br>
积毁可销骨，空留纸上声。
</div>

<h3 id="自嘲" class="poem-title">
  <a href="#自嘲" class="headerlink" title="自嘲"></a>
  自嘲
</h3>
<div class="poem-content">
运交华盖欲何求，未敢翻身已碰头。<br>
破帽遮颜过闹市，漏船载酒泛中流。<br>
横眉冷对千夫指，俯首甘为孺子牛。<br>
躲进小楼成一统，管他冬夏与春秋。
</div>

<h3 id="无题" class="poem-title">
  <a href="#无题" class="headerlink" title="无题"></a>
  无题
</h3>
<div class="poem-content">
惯于长夜过春时，挈妇将雏鬓有丝。<br>
梦里依稀慈母泪，城头变幻大王旗。<br>
忍看朋辈成新鬼，怒向刀丛觅小诗。<br>
吟罢低眉无写处，月光如水照缁衣。
</div>